# Cem DURAN

## Akasyalar Bu Sabah

Yüzünü ve yüzbin yüzünü 
Siyah beyaz bir fotoğraf sergisini gezer gibi gezdim 
Eski İstanbul yüzünü 
Annem yüzünü, çocuklarım yüzünü 
Akasyalar bu sabah çiçek açmışlar yüzünü 
Gözlerin dudakların dişlerin dudakların gözlerin yüzünü 
Köpekbalığının kırmızı devinimli saçların yüzünü 
Mandalina kabuklarının bu kadar rahat soyulması yüzünü 
Küçük dağları bence sen yarattın yüzünü 
İşte o yüzünü 
Polisten kaçan Charlie Chaplin yüzünü 
Seni niye bu kadar çok seviyorum biliyor musun yüzünü 
Aydınlanır gözlerinde bir geminin niye gittiği yüzünü 
Hapisten elinde bavuluyla çıkan yüzünü 
Dönüp de son kez geriye bakan 
Girdiği günü hatırlayıp 
Şubat ayını dudaklarının ılıklığını düşünerek geçirdim yüzünü 
Ve mart ve nisan ve mayısı yüzünü 
Martılar dev kuşlardır ölünce kumsalda birden anlarsın yüzünü 
Ve daha milyonlarca yüzünü 
O zaman anladım ki varacağım yerdeyim 
Yola çıktığım yerde 
Keyifle milyon sigara yaktım 
Arka sokaklardan geçip 
- Kafamda yüzünün yüzbin resmi - 
Geniş alanlara çıktım

Cem DURAN