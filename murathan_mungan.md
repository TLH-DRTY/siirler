## Murathan MUNGAN

### Başkalarının Gecesi

Görünmeyeni görmenin azabı
İçimizde durmadan ödediğimiz
ne ruhumun ay ışığı
ne yırtıcı hayvanlarla güreşen
yorgun bedenim
ihtiyar atlar gibi kapandım içime
yasını tutuyorum sonsuz bir kehanetin

Görünmeyeni görmenin azabı
Çılgınlar otu ağzımda
Kırların yırtığına takılmış karaca
Sıvası dökülmüş duvarlardaki
Donmuş halı zamanı

Çılgınlıklar otu ağzımda
Değişik kalibreli intiharlar denedim
Dipteki arayış boş kovan
Başkalarının gecesi bitmedi daha

Murathan MUNGAN

### Bu ne Biçim Hayat

Bu ne biçim kel 
Hem merhemi var 
Hem sürmüyor başına  
Bu ne biçim biçimler 
İstediğiniz kadar çoğaltılabilir 
Memleket çok müsait buna 
Örneğin yeni bir komşu taşındı
karşıya 
Bir baktım Fahriye Abla! 
Kırk yıllık bir rötar yapmış 
Erzincan Treni 
Ben gelmişim şu yaşıma  
O ise şiirdeki yaşından gün almamış
daha 
Benimki ne biçim hayat 
Uymuyor ne gördüklerime 
              
ne duyduklarıma  
              
ne okuduklarıma  
Ben  ne biçim benim 
Ne kendime benziyorum 
Ne başkalarına  


(23 Haziran 1991,Ludwigshafen) 
Mürekkep Balığı

Murathan MUNGAN

### Bis

Maske ölmek isteğidir sevgilimtakma yüzlerle yaşamak kendi
tarihimizibüyük kopmalar gerekiyor büyük
hayatlar içinKötülük her çağda din değiştiriyorunutmanın borçları ödeniyorruhun imkanları adınaKundakçı laser yakıyor jeneriğiŞairler gibi sözcüklere tapıyoruz
bu dilsiz dünyadaanlam ve kelimelerin içinde
bulunduğu komaprova ediyor başka yüzyılların
aynalarındaher kip kullanım hattında buruşuyoraşk yoksa ölüm de yokboşlukta kenetlenen ilk buluşmaçekimine girdiğimiztarihin parçalayamadığı çekirdekHiçbir oyun sonuna kadar masum
kalmazbunce reel yaşanırken cinnetin
enkazıMetropoller hem İhtilal hem
Devletel değmeden ayıklanmış ruhun
bütün kanalları yayına hazıroysa dehşet yatıyor derinliklerimizdedans bittiğinde birimiz ölecekGümüş Kurşun hangisine sıkılmalı?geniş tut bu dansın adımlarınıiçimdeki demir kelebekbaşkalarının gözlerini kamaştıransavaş boyalarıdır imgenin dolaşımındabulmaca kayıtlarına Siyah Karehikayeler kendi yasalarının
içinden geçtikçekramp içindesinizyaygın vahşet günlük ölüm over
dose

Murathan MUNGAN

### Cam Yaz

Adını arayan rumuz 
Eylüllerden yaz yap bana 
Bir dönümlük bir dünyada 
Şiirim mıntıka temizliği 
Cam şişelere koyduğum 
Eylüllerden yaz yap bana 
Bir dönümlük bir çocukluk 
gökkuşağı uçurtma 
mayın mantar ütopya 
yalancı mücevherler gibi 
birbirine benzemeyen şiirler
yazdım 
okyanusa karşı ağladım sonra 
Bak ay karışıyor akşama 
Acemi mevsimlerdi 
Aşk adı altında yıllarca
tek kale top oynadım 
Cam üfledi şiirlerimi 
Batık gökkuşağı, patlamış
mayın 
yırtık uçurtma 
Eylül gelmeden bavulumda
ütopya 
Kendime trenlerden ayrılık
aldım 
bak ay karışıyor alnıma 
Adını arayan rumuz 
bu mantar sende kalsın 
Yırt at bu şiiri okuduktan
sonra 


(5 Aralık 1989) 
3 Haziran 1991 
İstanbul, Ludwigshafen

Murathan MUNGAN

### Diyalektik Mutsuzluklar

bir uzak sabah denizidir gittiğin kapı 
ellerinde rüzgârın taşınmaz çamurları var 
köpürmüş soylarımı toplarken çürüyen yanlarımdan 
inan batmış şehirler gibi onarılmaz anılar 
gözlerinde unuttuğum o eski aciz miras 
almaya gelsem soluğumda dalgın yosun kokusu 
biliyorum artık hiçbir gemi beni taşımaz 
ve yeniden büyür içimde mağrur bir zakkum gibi 
                                                 terkedilmek korkusu 


susarsın bir silâhsızlanma akşamı 
susarsın dudaklarında ıslıklar kanar 
öpülmez dudakların ıslık yarası 
mavzerdir dokunmalarım kirvem bilirsin 
öpemem, öpersem tekmil bir aşiret tragedyası 


hüznünü ver bana yeter, gizli hüznünü 

                kolları bağlı hüzün olsun dört yanım 
ırağına vurma beni kirvem, ağlarım, delirirsin 
sonra derler haklıdır sevdası 
geç olur ki artık onarmaz rakılar 
geç olur bir yaraya rakının dağılması 


sen denize sırtını dönen uykusuz dağlı 
gemiler nerde (ki çoğu hüviyetidir melankolinin) 
nerde aykırı mavzerler (onlara sığdıramazsın ki öfkelerini) 
barut esmeri tenine sevdalarımı sürdüğüm 
nasıl taşıdın bunca yıl delirmiş saçlarında 
                                           o eski şark yelini 
biliyorum dokunsam parmaklarım kırılır 
dokunmasam eşkîya uykusuzluğu çetin silâhlar gibi

Murathan MUNGAN

### Geçilmez Deniz

I-

ahreli bir kağıt üstüne simsiyah kapanmışım
kazırım kendimi bir secdeden, ellerimde gizli hattatlar
ve söze gelmez devrik duyarlıklarım
gözlerim -hüznün dilsiz masalcısı-
gözlerimde hiçbir dile çevrilmez intiharlar
oysa saklı hançerimi mağrur bildiniz
kendimin tenha bir yerinde vurulmuşum, yatarım
orası bir denizin gölgesidir, göremezsiniz
(bir peygamberin yanlış ayakları
               intihar halinde sevişmektedir)
ölüm üzre bir akrepken menekşelenirsiniz
ve ahreli kağıtlar dürülür ferman diye
yufka ölümlerin hazin tarihleriyle
kar altında kalmış imzasız karanlıklarım
ve azgın sularda kendini arayan deniz
ben konuşmam, susarım
bu aklamaz ki sizi
katilimsiniz

II-

katilimsiniz en azgın sularda
ellerinizde kan mürekkepleri sarhoş
ölüm nasıl bir sarmaşık ki
(deniz gören) en mağrur balkonlarda
bir gün siz de katilleri seversiniz

Murathan MUNGAN

### İzin

Bilmediğiniz kelimelerin altını
çizin, derdi Öğretmenim. 
Bunca yıl, bunca yol, bunca
hayat ve kitaptan 
sonra bütün kelimelerin altını
çiziyorum 


-Öğretmenim, artık izin istiyorum. 


(25 Nisan 1998) 
(Mürekkep Balığı)

Murathan MUNGAN

### Kupon

KUPON 


ucuz bir efsane alın  
gündelik yaşamınızdan 
bir İmge biçin kendinize 
pazarın ürettiği görünmez
kumaşlardan 
ya da değişik tarihli parçalardan 
yüzünüzü ısmarlayın 
yukarıdan aşağıya üç 
soldan sağa beş 
üç beş kişi 
sığdırın kendinize 
yedeğinizde bulunsun 
malum, bu durumlar belli
olmaz 
her çekiliş için farklı 
kuponlar 
bu durak olmazsa önümüzdeki
durak  
ilerleyelim beyler  
öldürdükçe içimizi önde boş
yer var 


(1988) 
Haziran 1991 
İstanbul-Ludwigshafen 
(Mürekkep Balığı)

Murathan MUNGAN

### Manşet

e ihtiyacım var, günler
tekdüze 
Karton filmlerden yapılma bütün
serüvenlerin 
içinden geçtiğimiz karanlık tünel
bizim olmayan gündelik 
Büyük bir köy artık bana tanınan,
dünya! 
                                 
ölüm tek ticaretin 
Biz söyleriz başkalarına kalır
kelimeler 
sanal gerçeklikler için vurguna
inmiş manşet 
Gözlerimize attıkları bandın sakladığı
karanlık 
kimsenin ofsetinde kazınmıyor yalan
sarmal grafik 
kendine çevriniyor 
Biz söyleriz başkalarına kalır
kelimeler 
Rekabetten başka yapacak bir şey
bırakmıyorlar bize 
Şerefin, haysiyetin, adaletin ve
ümidin 
eski moda öyküsüne bir biletim
var, alıp cezalı bir biletle 
değiştiriyorlar. Sesim hiçbir metinde
tanınmayacak böylegiderse. 
    Aşık olmak istiyorum. 
    Kendileri koyuyorlar
kuralları. Naklen yayınlamak 
istiyorlar bütün duygularımı. Güzel
pişmanlıklar yaşamak 
istiyorum, bırakmıyorlar, sterilize
ediyorlar hemen yaşadığım 
her anı. Hilesiz kuşlar bile kartpostallarda
tuzağa düşürülüyor, 
Tebrik ediliyor; poz verdiriliyor
kanatlarına. 
    Pozdan putlar
yaratılıyor her yanda, afişlerde, ekranlarda, 
vitrinlerde, sokak pozlara tapmaya
zorlanıyor insanlar. 
Zorlandıklarını hiç anlamıyorlar. 
     Her yerde
bela var. Olmayacak yerlerde üşüyorum. 
Çarşaflarımı denetliyorlar ben
yokken. Pencereme konan kuşları 
takibe alıyorlar. Tek kişilik bir
içbükey zaman bile 
bırakmıyorlar bana. 
    Çıkmasam odam
gömleğim oluyor. Çıkmasam sokaklar tundra. 
    Aynaya bile
şebekemi gösteriyorum. 
    Bakın kimseyi
dövmek istemiyorum. Aktör de olmak 
istemiyorum. Vücuduma ve ruhuma
muhtacım. Rahat 
bırakmıyorlar. Yerimi bilmeliyim
gitmeden önce. İzmarit olmak 
istemiyorum. Gençken ve yeniyken
bir şeyler denemeliyim. Önce 
bir manşet bulmalıyım kendime,
her şeye bir manşetten 
başlamalıyım. 


    O zamanları anlatmak
istiyorum. 
    Zamanı öğrenmeye
çalışırken yitirdiğimiz zamanları. 
    Ölümden anlayan
bir yanımız vardı gene de 
    Sesimiz açılırdı.
Uyurken korkardık. Sıçrardık uyku 
arasında ya da birinin elini tutardık 
    Gecenin koyu
kibrinde gölgelense de erden masumiyetimiz 
    gelip geçerdik
her şeyin yanı başından 
    derinleşmekti
en büyük tehlike 

    Bağışlanırdık.
Gençtik.  Gençlik kaba cephane. 


    hiçbir şeyin
içimize fazla işlemesine izin vermezdik 

    kahkahayla baş
etmeye çalışırdık gözümüzle göremediğimiz 

her şeyle, ölesiye korkardık 

    kendi içimizden
tanımadığımız biri çıkacak diye günün 

birinde 

 


 anonim bakış için rehin verdiğiniz
gözler 

                         
önünde 

 geçip giden yazıp duran söyleyip
eyleyen 

                      
ben değilim 

 duru suyun arı mantığın dingin
optiğin 

                        
önünde 

 görülmek görünmek gözükmek
isterim 

 çok mu zor çok mu olanaksız
bilmek isterim 


karşı durduğum şeyler vardır hayatta 

manifestoya varmadan daha kısa
mesafelerde 

çözgüsü atkıya daha kolay dolanabilecek
bir dolu yol 

              
derin çözümsüzlükte 

adı konmamış gizli bir sözleşme
saklı madde 

                   
imha ve imla 


ne çöllerde yiten geç dönemin mecnunları 

ne teneke kutularda biriktirdiğim
madeni paralar 

en büyük günahımı işlemedim daha 

elementlerin minimal kullanımı 

daha yolun başındayım, yakında 

 

 


    şimdiki zaman
yalnızca çarşı 

    pop ve popcorn
zulmün bütün ayları 

    iki bin yıllık
kadim şehirlerde işkenceciler emniyet 

müdürü, katiller vali, Bağdat naklen
bombalanıyor tarih ekrana 

çıkıyor, şifreli çantalarda taşınıyor
parçalanmış haritalar, zulme 

çalışıyor devletin ve sermayenin
bütün kanalları, polisler 

gazeteci, sarı kartlı muhbirler,
satılık şeref koltukları, 

     
eski bir alınlık: Geçmişi anlamayan onu bir daha yaşamak 

zorundadır 

     
hem ortadoğudayız hem viyana kapılarında 

     
kuşe bir gravürde dağılıyor kimlikler değerler özsu; katil 

hep başkası çıkıyor kara piyasada
kapalı iktisat 

     
her yıl geriye çalışıyor infilaka kadar körlük 

                                    
infilaka kadar kötülük 

     
herkes birbirine düşman olursa sistem mümkün oluyor ve 

buna, hayat işte, deniyor 

     
şairler biliyor sonuna geliyoruz büyük duvara 

     
herkes bir manşet bulmalı parçalandığı fragmanlara 

     
bugünlerden bir gün çıkacaksak eğer, çıkılacaksa, 

gömdüğümüz şeyler olmalı bugünlere,
bir gün başka gözler 

bugünleri yeniden okuduğunda bizi
görsünler diye, birkaç 

manşetlik kaba cephane 

     
ne yalnızca siper ne barikatta verdiğimiz ölüler 

     
şiir gizimizi herkesin gözleri önünde kaçırır geleceğe 

     
kolay kirlenmeyecek mecralar deltalara vurur akıntısı 

     
çıkarız çıkmalıyız acemi şiirler büyür başkalarının okuduğu 

olduğu yerde 

     
bizi de oldurur derin teorisiyle 

     
tekin olmayan şiirlerin kotuma altına aldığı yarınlar 

     
saklar kendi çocuklarını da 

     
eski ve kara bir şarkı yineler kendini başkalarının 

kaderlerinde: 

"kendini ele verdiğin yerde 

başkasına ihanet etmiş olursun 

yapma n'olursun! 

bizi almazken bizim kurduğumuz
şehirler 

biz söyleriz başkalarına kalır
kelimeler 

varsın olsun sen gene de 

yapma n'olursun!" 

 


      yarım
bırakılmış bir fragman gibi, 

     
parçalanmışlığın sunduğu acemilikler gibi 

     
mükemmel olmaktan özellikle kaçınmış şiirler gibi 

     
söylenebilecek binlerce sözden yalnızca birkaçı gibi 

     
kirletilmiş kayıtsızlığın her vahşeti mümkün kıldığı bir 

dünyada 

     
hayatımızın başına çekin kendi manşetinizi 


1991-1994 Ludwigshafen-İstanbul 

Murathan MUNGAN

Murathan MUNGAN

### Maske

ingeriye dönen etiket 
bak gökyüzünde takma bulutlar 
ümitlerini yükseğe ayarla 
ve bataklık halılarında dinlen 
ey kutsal beden 
sana da gelecek sıra 
pilindeki kuraklık yetmiyor değil
mi 
hatıranın yüksek gerilimine 
başkalarının bantlarında batıp
çıkıyor sesin 
kağıttan intihar kuleleri 
eteklerinde dipnotlarıyla devrildi
tek tek 
bilgisayarlarının depoladığı vahşetten
çıkış alıyor 
yeni bir maskenin formülleri 
granite dönüşsün diye iskelet 
iskelet ve etiket 
Doğru, kolay silinebilir bir muşambadır
seks 
ateşten geçirir karton filmleri 
bazukalar altında kadife gece 
leoparlar öldü sevgilim, parslar,
jaguarlar 
çölü olmayan bedeviler platoların
yeni aynalar 
tinerle sil maskeni, ekrandaki
görüntüyü ayarla 
volümünü kıs kalbinin, dahili hatta
seni arıyorlar 


Haziran 1991 
Ludwingshafen 
Murathan MUNGAN

Murathan MUNGAN

### Metal

pencerede kedi yalnızlığımetal bir ay fener 
böyle gecelerde yağmurun sesi 
kağıt hışırtısına benzer 
ışık yıllarının karanlık hızında 
yedi askı daha asılı yıldızlara 
takıyorum kulaklıklarımı 
dalmaya ve uçmaya hazır 
iki kişi olarak 
bölündüğüm yerde 
hard'n'heavy slowları 
yer değiştiriyor içimde bütün kişilikler 
tek başıma oynadığım çin ruleti 
bir jeton, bir zıpkın 
aynı anda işliyor 
kaatil ile maktul arasındaki en kısa yol 
kalkış takımları infilak ediyor 
dans bittiğinde birimiz ölecek 
büyük plato bildiriyor koşulları: 
tek kişilik düello bir metal tango!

Murathan MUNGAN

### Mırıldandıklarım

Kırdın mı incittin mi birilerini 
Kimleri kazandım, yitirdiklerim kimler? 
Kendimi yeniledim mi yazdıklarımda? 
Yeniden düşünmeliyim 
Dostluklarımı, ilişkilerimi 
Gözlerim çocukluk fotoğraflarında mı kaldı 
Yitirdim mi yoksa masumiyetimi? 
Borçlarımı ödedim mi? 
Doğru seçtim mi soruların fiillerini? 
Tırnaklarım kesilmiş, dişlerim fırçalanmış, saçlarım taranmış, 
Giysilerim ütülü, odam düzenli mi? 
Geri verdim mi aldıklarımı: 
Aşkları, dostlukları, sevgileri, güvenleri, bağları, 
Kitaplara, sayfalara, satırlara borcumu ödedim mi? 
Yokladım mı duygularımı 
Hâlâ sevebiliyor muyum insanları? 
Ovmalı gümüşleri, bakırlarımı; cila geçmeli ahşaplarıma 
Ovmalı umutları 
Saklı tutmalı gelecek inancını, yarınları eksik etmemeli ağzımızdan 
Ey uzak akrabalarım, üvey aşklarım 
Mevsim sonu dostlarım, işporta malı ayrılıklar 
Arkadaş ölümleri, dost hançerleri, talan ettiğimiz zulalar
Gece telefonları, ıssız konuşmalar 
Mağrur incelikler, vurgun yemiş ilişkiler 
Uçurum duygusuyla yaşadığımız hayat ey 
O kadar çok anlattım ki 
Kendime kaldım anlatmaktan... 
Bunaldım kendisiyle boğuşmasını 
Başkalarında çözmeye çalışan insanlardan 
Usandım sözcük oynamalarından, tılsımlı sıfatlardan, 
Ofset duyarlılıklardan 
Kaç zamandır duru, yalın, çalışkan, iyi insanlar özlüyorum 
'İçtenliğin' ya da 'dünya görüşünün' kirletmediği 
Kendime bir yeni yıl kartı yazarak bunları diliyorum 
Aranıp duruyorum adresini yitirdiğim insanları 
Vitrin camlarına yansıyan yüzlerde 
Bilmiyorum kalmış mıdır adresini yüzlerinde taşıyan insanlar 
Hâlâ bir umut var mıdır 
Çıkmaz bir sokağa benzeyen bu avare avunması vitrinlerde 
Ne çıkmaz sokaktayım ne de mutsuz 
Sadece rüzgârlardan daha güçlü olmak istiyorum o kadar 
Açık denizlerde nice yolculuklara yelken açarken 
Kış güneşinin mutlu ettiği bir kedi gibi mutlu, emin, tasasız 
Sere serpe ve keyifli olmak tek isteğim ve dileğim 
Senin ve benim , yani bizim için...

Murathan MUNGAN

### Omayra

Cevabı ömür süren bir soru bıraktım sana 
Mendili kan kokan sevgili arkadaşım 
Usta bakışların keşfettiği rahatlıkla arkama yaslandım 
elimde şah mat yüzüğümde tek taş siyanür 
adınla bulanan bir aşkın, bir maceranın 
macerasında 
yolun sonunu söylüyordu 
günahkâr iki melek olan sağdıçlarım 

Al birkaç bulutlu sözcük 
atlasını sırtında taşıyan çalınmış bir zaman 
mekik, taflan, kar kesatı bir iklim 
aşk mı, macera mı dersin bu uzun seferberlik 
bu ilişkinin topografyasını 
mezhepler tarihinden bulup çıkardım 
adanan boynunda o gümüş zincir 
bilmiyorsun arması sallanıyor ucunda 
işte yazgının kara zırhlısı! 
Kork! kutsal kitaplardaki kadar kork! 
Çünkü hiçtir bütün duygular 
Korkunun verimi yanında 

Benim ruhum nehirler kadar derin! 
Kızıl kısraklar gibi üstümden geçeceksin! 

Arı bir sessizlik duruyor 
şiddetimizin armaları arasındaki uzaklıkta 
gövdenin demir çekirdeği 
kalkan teninin altında 
sana okunaksız bana saydam giz 
içindeki uğultunun izini sürüyorum 
bir açıklığa taşıyorum ele vermez yerlerini 
harabeler diriliyor 
heykeller tamamlanıyor 
kendi kehanetinden büyülenmiş gözlerimin önünde 
başka çağlara gidip geliyoruz 
aşk tanrısı için 
seviştiğimiz ve uyuduğumuz sahillerde 
aşkın kaplan ve yılan düğümüyle 

Öpüyorum seni boynundaki yaradan 
iniyorum kaynağına 
aydınlanmamış yanların ışığa çıkıyor 
dokunuşlarımın parıltısında 
düğümlü mendilin, gümüş zincirin 
sımsıkı mühürlendiğin bütün kilitler 
çözülüyor avuçlarımda 


Tılsım tamamlanıyor 
ortaçağ kentlerinden geçiyoruz dönüşte 
indiğim kaynakların mezhep değiştiriyor 
zamanın ve uzamın kilitlendiği kara kutuda benim kelimelerim 
tılsım tamamlanıyor 
dudaklarımdan sızan erkek sütünün kara büyüsüyle 
sevgilim oluyorsun 
uyuyor ve yıkanıyoruz ay ışığında 
bakıyorum güneş iniyor yüzünün alacakaranlığına 

Adın yoktu tanıştığımızda 
eksiğini de duymadık 
bazen bir rüzgârı, bazen birkaç zeytini 
adının yerine kullandık 

Adın yoktu tanıştığımızda 
sonra da olmadı 
çünkü başka biri oldun zamanla 

Şimdi adın var 
şimdi ruhumun sislere sarılı derinlikleri 
yükseliyor ve tehdit ediyor 
kıstırılmış varlığımın bütün cephelerini 
yüzümün pususunda geziyor 
sularda bilenmiş bıçaklar 
uyandırılmış acılarım, bulanmış sarnıcım 
etimle ruhum arasında çelişen ilke 
geri döndü bana 
kendi ellerimle kurduğum kara büyüden 
içimdeki tarih bitti 
siliyorum bir aşkı var eden her ayrıntıdaki parmak izlerini 
ve şimdi adın var 
ve şimdi 
ikimizin vaktinde 
intikam saati geldi 

Omayra, bu adı verdim sana 
ve mevsimleri bütün anlamlarıyla 
iki çakılına bir deniz vereyim 
hayallerine mavi buğday 
dokuz yaşamın olsun tek tek öldüreyim 
esmer ve çırılçıplak bir gecede 
bütün düşmanların gelecek 
koynumdaki cenazene 

Seni saran efsane çürüyüp toprağa karışırken 
kucağımda başın 
gümüş bir tarakla tarayacağım saçlarını 
kendi enkazımın üstünde 
kurtlar, çakallar gibi uluyarak ağlayacağım acıdan 
öldürerek yaşatacağım seni kendimde 

Ocağın parıltısıyla aydınlanan yüzün 
gücünden habersiz sakin gülüşün 
kamçılıyor içimdeki bütün köleleri 
ben ki hileli bir oyun, 
birkaç kırık zar 
ve kara muskalı tılsımlarla 
almışken seni kaderinden, kıyasıya bağlamışken kendime 
asıl sen tutsak etmişsin beni 
dünyaya kapalı kapıların ardındaki 
içi boş sessizliğine 

sığlığın, sevgisizliğin 
o sonsuz kendiliğindenliğin 
dünyanın sana değmeyen yerleri 
nasıl da çekici yapıyor seni 
o kadar bağlandım ki 
tutkusuz bedenine 
ya öldüreceğim seni 
ya tunç çağından heykeller indireceğim dökümüne 

Sayıklayan bir ağaç gibiyim Omayra 
uğultusu geliyor ta derinden 
gövdemin geçtiği masalların 
içimdeki deprem ayakta tutuyor beni 
geri dönüp vuruyor çalınmış zaman 
bak sana korkaklığımı veriyorum 
var olmanın bütün varoşlarından 
ben yenildim, işte silahlarım 
tılsım tamamlandı 
sonuna geldim çizgilerini sildiğim 
bir büyük haritanın 
aşkım ölümün sınırında Omayra 
olduğun yerde kal kımıldama!

Murathan MUNGAN

### Peynir Tenekesi

nasır bağlamış elleriyüreğinin kapısını yıllarca                   
kapalı tuta tutayağmur öncesi bir buluta gizlenmişunutmuş olsa gerekzorludur, öç alır pişmanlığın ellerigetirir kor insanı bilmediği bir
hududa

Murathan MUNGAN

### Sis Çanları

ağır yol, uzak yapılaryaklaşmak için yaklaşık tanımlaronlarla çıktık yolayollarda kaldıksis bastı her yanıtutukluk çeken silahlar gibisözcükler, fısıltılar, mırıldanışlareksilerek vardık bir yapıyaO mu, değil mi?Kim bilebilir şimdikılavuzlar şehitşehitler haingözlerimiz karanlık bir pusudaçoğumuz büyümüş, kimimiz ölmüşkendimiz bile tanıdık değiliz artıkgözümüzden silinen düşün sabahındaönümüzde açılan yeni bir uzayŞimdiki Zamana ait bomboş ve ölü anlarne başka yer ne başka zamanbizler için hala biryerlerde çalınansis çanları varbelki bir gün buluşur diyeaynı ormanda kaybolan çocuklar

Murathan MUNGAN

### Sizden Saklı

gelmediniz, ben hep sizi bekledim
eksilen yanlarımla
sizden saklı eskidim
 
her şeyden önce aşk verilmiş bir sözdü benim için
gün, ay, saat, hafta; takvimişi zaman yani
Aldıkça dönemeçleri  değişmedi  hiçbir şey
yalnızca ufuklar yeniledim
 
Kaç  aşktan oluşmuş  bir şeydi aşk
her sevgiliyle biraz daha
biraz daha sizden saklı eskidim

Murathan MUNGAN

### Sözler, Yaprak

bazı sözler karanlıkta söylenir, diyorum uykularımın birinde
bazı sözler hiçbir zaman, diyorum kendi sesime uyanırken
bazı sözler karanlıkta söylenir
bazı sözler hiçbir zaman
diyorum armaların birinde
öyledir, iki yanı ağaçlı yollar, arasından
geçip gitmektir şiir
ağaçla, yolla, ne tarafa
ve hangi zaman

imgenin şiddetiyle çoğalır anlam
parçalana parçalana

geçtiğimiz yollardan
onca yaprak düşer
birkaç şiir kalır yalnızca
o derin ağaçlardan

kendi sesimize uyandığımız rüyalarda

Murathan MUNGAN

### Yalnız Bir Opera

ölü bir yılan gibi yatıyordu aramızda
yorgun, kirli ve umutsuz geçmişim
oysa bilmediğin bir şey vardı sevgilim
Ben sende bütün aşklarımı temize çektim

imrendiğin, öfkelendiğin
kızdığın ya da kıskandığın diyelim
yani yaşamışlık sandığın
Geçmişim
dile dökülmeyenin tenhalığında
kaçırılan bakışlarda
gündeliğin başıboş ayrıntılarında 
zaman zaman geri tepip duruyordu. Ve elbet üzerinde durulmuyordu.
Sense kendini hala hayatımdaki herhangi biri sanıyordun, biraz daha
fazla sevdiğim, biraz daha önem verdiğim.

Başlangıçta doğruydu belki. Sıradan bir serüven, rastgele bir ilişki
gibi başlayıp, gün günden hayatıma yayılan, büyüyüp kök salan ,
benliğimi kavrayıp, varlığımı ele geçiren bir aşka bedellendin.
Ve hala bilmiyordun sevgilim
Ben sende bütün aşklarımı temize çektim
Anladığındaysa yapacak tek şey kalmıştı sana
Bütün kazananlar gibi
Terk ettin

      Yaz başıydı gittiğinde. Ardından, senin için üç lirik parça
yazmaya karar vermiştim. Kimsesiz bir yazdı. Yoktun. Kimsesizdim.
Çıkılmış bir yolun ilk durağında bir mevsim bekledim durdum.
      Çünkü ben aşkın bütün çağlarından geliyordum.

       
      Sanırım lirik sözcüğü en çok yüzüne yakışıyordu
      yüzündeki kuşkun kedere, gür kirpiklerinin altından
      kısık lambalar gibi ışıyan gözlerine
      çerçevesine sığmayan
      munis, sokulgan, hüzünlü resimlerine
      lirik sözcüğü en çok yüzüne yakışıyordu

      
      Yaz başıydı gittiğinde. Sersemletici bir rüzgar gibi geçmişti
Mayıs. Seni bir şiire düşündükçe kanat gibi, tüy gibi, dokunmak gibi
uçucu ve yumuşak şeyler geliyordu aklıma. Önceki şiirlerimde hiç kullanmadığım 
bu sözcük usulca düşüyordu bir kağıt aklığına, belki de 
ilk kez giriyordu yazdıklarıma, hayatıma.
      Yaz başıydı gittiğinde. Bir aşkın ilk günleriydi daha. Aşk mıydı,
değil miydi? Bunu o günler kim bilebilirdi? "Eylül'de aynı yerde ve
aynı insan olmamı isteyen" notunu buldum kapımda. Altına saat: 16.00

diye yazmıştın, ve saat 16.04'tü onu bulduğumda.

    

Daha o gün anlamalıydım bu ilişkinin yazgısını

      Takvim tutmazlığını

      Aramızda bir düşman gibi duran 

      Zaman'ı

      Daha o gün anlamalıydım

      Benim sana erken

      Senin bana geç kaldığını

      Gittin. Koca bir yaz girdi aramıza. Yaz ve getirdikleri.

Döndüğünde eksik, noksan bir şeyler başlamıştı. Sanki yaz, birbirimizi 
görmediğimiz o üç ay, alıp götürmüştü bir şeyleri hayatımızdan, olmamıştı, eksik

kalmıştı.

      Kırılmış bir şeyi onarır gibi başladık yarım kalmış

arkadaşlığımıza. Adımlarımız tutuk, yüreğimiz çekingen, körler gibi tutunuyor, 
dilsizler gibi bakışıyorduk.

      Sanki ufacık birşey olsa birbirimizden kaçacaktık.

Fotoromansız, trüksüz, hilesiz, klişesiz bir beraberlikti bizimki.

Zamanla gözlerimiz açıldı, dilimiz çözüldü güvenle ilerledik birbirimize.

Gittin.şimdi bir mevsim değil, koca bir hayat girdi aramıza. Biliyorum ne sen 
dönebilirsin artık, ne de ben kapıyı açabilirim sana.

      Şimdi biz neyiz biliyor musun?

      Akıp giden zamana göz kırpan yorgun yıldızlar gibiyiz.

      Birbirine uzanamayan

      Boşlukta iki yalnız yıldız gibi

      Acı çekiyor ve kendimize gömülüyoruz

      Bir zaman sonra batık bir aşktan geriye kalan iki enkaz olacağız yalnızca

      Kendi denizlerimizde sessiz sedasız boğulacağız

      Ne kalacak bizden?

      bir mektup, bir kart, birkaç satır ve benim su kırık dökük şiirim

      Sessizce alacak yerini nesnelerin dünyasında

      Ne kalacak geriye savrulmuş günlerimizden 

      Bizden diyorum, ikimizden

      Ne kalacak? 

      Şimdi biz neyiz biliyor musun?

      Yıkıntılar arasında yakınlarını arayan öksüz savaş çocukları

gibiyiz. Umut ve korkunun hiçbir anlam taşımadığı bir dünyada bir

şey bulduğunda neyi, ne yapacağını bilemeyen çocuklar gibi.

      Artık hiçbir duygusunu anlamayan çocuklar gibi

      Ve elbet biz de bu aşkla büyüyecek

      Her şeyi bir başka aşka erteleyeceğiz

      kış başlıyor sevgilim

      hoşnutsuzluğumun kışı başlıyor

      bir yaz daha geçti hiçbir şey anlamadan

      oysa yapacak ne çok şey vardı

      ve ne kadar az zaman  

      kış başlıyor sevgilim

      iyi bak kendine

      gözlerindeki usul şefkati

      teslim etme kimseye, hiçbir şeye

      upuzun bir kış başlıyor sevgilim

      ayrılığımızın kışı başlıyor

      Giriyoruz kara ve soğuk bir mevsime.

      

      Kitaplara sarılmak, dostlarla konuşmak, yazıya oturup sonu

gelmeyen cümleler kurmak, camdan dışarı bakıp puslu şarkılar mırıldanmak...

      Böyle zamanlarda her şey birbirinin yerini alır

      çünkü her şey bir o kadar anlamsızdır

      içinizdeki ıssızlığı doldurmaz hiçbir oyun

      para etmez kendinizi avutmak için bulduğunuz numaralar

      Bir aşkı yaşatan ayrıntıları nereye saklayacağınızı bilemezsiniz

çıplak bir yara gibi sızlar paylaştığınız anlar, eşyalar

      gözünüzün önünde durur birlikte yarattığınız alışkanlıklar

      korkarsınız sözcüklerden, sessizlikten de; bakamazsınız aynalara,

çağrışımlarla ödeşemezsiniz

      dışarıda hayat düşmandır size

      içeride odalara sığamazken siz, kendiniz

      Bir ayrılığın ilk günleridir daha

      Her şey asılı kalmıştır bitkisel bir yalnızlıkla

      Gün boyu hiçbir şey yapmadan oturup

      kulak verdiğiniz saatin tiktakları

      kaplar tekin olmayan göğünüzü

      geçici bir dinginlik, düzmece bir erinç

suyu boşalmış bir havuz, fişten çekilmiş bir alet kadar tehlikesiz

      bakınıp dururken duvarlara

      boş bir çuval gibi, çalmayan bir org gibi, plastik bir çiçek, unutulmuş 
bir oyuncak, eski bir çerçeve gibi, hani, unutsam eşyanın gürültüsünü, 
nesnelerin dünyasında kendime bir yer bulsam, dediğimiz zamanlar gibi

      kendimizin içinden yeni bir kendimiz çıkarmaya zorlandığımız anlar

gibi

      yeni bir iklime, yeni bir kente, bir tutukluluk haline, bir trafik

kazasına, başımıza gelmiş bir felakete, işkenceye çekilmeye, ameliyata

alınmaya

      kendimizi hazırlar gibi

      yani dayanmak ve katlanmak için silkelerken bütün benliğimizi

      ama öyle sessiz baktığımız duvarlar gibi olmaya çalışırken,

      ve kazanmış görünürken derinliğimizi

      Ne zaman ki, yeniden canlanır bağışlamasız belleğimizde

      bir anın, yalnızca bir anın bütün bir hayatı kapladığı anlar

o tiktaklar kadar önemsiz kalır şimdi

      hayatımıza verdiğimiz bütün anlamlar

      denemeseniz de, bilirsiniz

      hiç yakın olmamışsınızdır intihara bu kadar

    

      Bana Zamandan söz ediyorlar

      Gelip size Zamandan söz ederler

Yaraları nasıl sardığından, ya da her şeye nasıl iyi geldiğinden. Zamanla ilgili 
bütün atasözleri gündeme gelir yeniden. Hepsini bilirsiniz zaten, bir ise 
yaramadığını bildiğiniz gibi. Dahası onlar da bilirler. Ama yine de güç verir 
bazı sözler, sözcükler,

      öyle düşünürler.

      Bittiğine kendini inandırmak, ayrılığın gerçeğine katlanmak, sırtınızdaki 
hançeri çıkartmak, yüreğinizin unuttuğunuz yerleriyle yeniden

karşılaşmak kolay değildir elbet. Kolay değildir bunlarla baş etmek,

uğruna içinizi öldürmek. Zaman alır.

      Zaman

      Alır sizden bunların yükünü

      O boşluk dolar elbet, yaralar kabuk bağlar, sızılar diner, acılar

dibe çöker. Hayatta sevinilecek şeyler yeniden fark edilir. Bir

yerlerden

bulunup yeni mutluluklar edinilir.

      O boşluk doldu sanırsınız

      Oysa o boşluğu dolduran eksilmenizdir

      gün gelir bir gün

      başka bir mevsim, başka bir takvim, başka bir ilişkide

      o eski ağrı 

      ansızın geri teper.

      Dilerim geri teper. Yoksa gerçekten

      Bitmişsinizdir.

      Zamanla  yerleşir yaşadıkların, yeniden konumlanır, çoğalır, anlamları 

      önemi kavranır. Bir zamanlar anlamadan yaşadığın şey, çok sonra değerini  

      kazanır. Yokluğu derin  ve sürekli bir sızı halini alır.

      Oysa yapacak hiçbir şey kalmamıştır artık

      Mutluluk geçip gitmiştir yanınızdan 

      Herşeye iyi gelen Zaman sizi kanatır

      ölmüş saadeti karşılaştır yaşayan mutsuzlukla

      günlerin dökümünü yap

      benim senden, senin benden habersiz alıp verdiklerini

      kim bilebilir ikimizden başka?

      sözcüklerin ve sessizliklerin yeri iyi ayarlanmış

bir ilişkiyi, duyguların birliğini, bir aşkı beraberlik haline getiren

      kendiliğindenliği

      yani günlerimiz aydınlıkken kaçırdığımız her şeyi

      bir düşün

      emek ve aşkla güzelleştirilmiş bir dünya

      şimdi ağır ağır batıyor ve yokluğa karışıyor orada

ölmüş saadeti karşılaştır yaşayan mutsuzlukla

      Bunlar da bir ise yaramadıysa

      Demek yangında kurtarılacak hiçbir şey kalmamış aramızda

      Bu şiire başladığımda nerde,

      şimdi nerdeyim?

      solgun yollardan geçtim. Bakışımlı mevsimlerden

      ikindi yağmurlarını bekleyen

      yaz sonu hüzünlerinden

      gün günden puslu pencerelere benzeyen gözlerim

      geçti her çağın bitki örtüsünden

      oysa şimdi içimin yıkanmış taşlığından

      bakarken dünyaya

      yangınlarda bayındır kentler gibiyim:

      çiçek adlarını ezberlemekten geldim

eski şarkıları, sarhoşların ve suçluların

      unuttuklarını hatırlamaktan

      uzak uzak yolları tarif etmekten 

      haydutluktan ve melankoliden

      giderken ya da dönerken atlanan eşiklerden

      Duyarlığın gece mekteplerinden geldim

      Bütünlemeli çocuklarla geçti

      gençliğimin rüzgara verdiğim yılları

      dokunmaların ve içdökmelerin vaktinden geldim.

      Bu şiire başladığımda nerde,

      şimdi nerdeyim?

      yaram vardı. bir de sözcükler 

      sonra vaat edilmiş topraklar gibi

      sayfalar ve günler

      ışık istiyordu yalnızlığım

      Kötülükler imparatorluğunda bir tek şiir yazmayı biliyordum

      İlerledikçe... Kaybolup gittin bu şiirin derinliklerinde

                     Aşk ve Acı usul usul eriyen bir kandil gibi söndü

                     daha şiir bitmeden. Karardı dizeler.

      Aşk... Bitti. Soldu şiir.

      Büyük bir şaşkınlık kaldı o fırtınalı günlerden

      Daha önce de başka şiirlerde konaklamıştım

      Ağır sınavlar vermiştim değişen ruh iklimlerinde

      Aşk yalnız bir operadır, biliyordum: Operada bir gece

      uyudum, hiç uyanmadım.

      barbarların seyrettiği trapezlerden geçtim

      her adımda boynumdan bir fular düşüyordu

      el kadar gökyüzü mendil kadar ufuk

      birlikte çıkılan yolların yazgısıdır:

      eksiliyorduk

      mataramda tuzlu suyla, oteller kentinden geldim

      her otelde biraz eksilip, biraz artarak

      yani çoğalarak

      tahvil ve senetlerini intiharla değiştirenlerin

      birahaneler ve bankalar üzerine kurulu hayatlarında

      ağır ve acı tanıklıklardan

      geçerek geldim. Terli ve kirliydim.

Sonra tımarhanelerde tımar edilen ruhum

      maskeler ve çiçekler biriktiriyordu

      linç edilerek öldürülenlerin hayat hikayelerini de...

      korsan yazıları, kara şiirleri, gizli kitapları

      ve açık hayatları seviyordu.

      Buraya gelirken 

      uzun uzak yollar için her menzilde at değiştirdim

      atlarla birlikte terledim yolları ve geceleri

      ödünç almadım hiç kimseden hiçbir şeyi

      çıplak ve sahici yaşayıp çıplak ve sahici ölmek için

      panayır yerleri... panayır yerleri...

      ölü kelebekler... ölü kelebekler...

      sonra dünyanın bütün sinemalarında bütün filmleri seyrettim.

      Adım onların adının yanına yazılmasın diye

      acı çekecek yerlerimi yok etmeden

      acıyla baş etmeyi öğrendim.

      Yoksa bu kadar konuşabilir miydim?

      

      ipek yollarında kuzey yıldızı

      aşkın kuzey yıldızı

      sanırsın durduğun yerde 

      ya da yol üstündedir

      oysa çocukluktan kalma gökyüzünde hileli zar

      ölü yanardağlar, ölü yıldızlar

      ve toy yaşın bilmediği hesap: ışık hızı

Murathan MUNGAN

### 
	Murathan MUNGAN Üzerine Bir Anlatı Denemesi 

düşüyor birden aklıma. Eve döndüğümde, kulağımdan gitmeyen 
o güzelim seslerle bir kez daha bakıyorum Mungan’ın yazdıklarına. İlk önce şarkı 
sözlerinden tanıdık onu. Şair olduğunu bilenler de vardı. Öykülerini, film 
senaryolarını, oyunlarını okuduk. Karşımızda sürekli yazan biri vardı. Küçükken 
en çok kaldırım taşlarına oturmayı severmiş, bir de geyikleri. Mardin 
sokaklarında çamura bulanmış bu çocuğun ileride şair-yazar olacağını bilen 
çıkmış mıdır?

Murathan MUNGAN, bu gün bir marka artık. Çok okunan, çok satan kitapların 
yazarı, şairi. İmza günlerinde uzun kuyruklar oluşuyor, kaleminden çıkan 
neredeyse her şey kapışılıyor. Yazdıkları, okurlarının ruh hallerine, 
davranışlarına yansıyan kitaplara dönüşüyor.

Ülke hızla kentleşiyordu, kitaplarda çoğunlukla, birlikte yapılabilecek 
şeylere dokunuluyordu. Bireyin tekil hali, yalın hali nicedir diye soran pek 
yoktu. Mungan yazdıklarıyla, birey olarak kendine ait bir dünya kurarken, 
bireyselleşmeye başlayan geniş bir kitleyi de oraya çekiyordu. Orada herkesin 
kendine yakın bulacağı bir yer vardı; çünkü Mungan çok yazıyor, her yere 
uğruyordu. Sözcüklere de hakimdi, formülün tamamlanması için simgeler gerekliydi 
ve o simgeler bir süre sonra kendiliğinden geldi:

‘Maske’ ki, var olan kaba dünyanın bireyi anlayamayacağını imliyordu. İç 
dünyasının sergilenmemesi için takınılması zorunluydu.

‘Sahtiyan’ ki, serpilmiş, boyanmış, cilâlanmış deri anlamına geliyordu. 
Yani bireyin var olan kaba alanda bedeninden soyulduğu, kendisinden geriye 
yalnızca reklamasyon, ölü, var olmayan bedeninin derisinin kalabileceği 
imleniyordu.

‘Ayna’ ki, bireyselleşmenin en güç durağıydı. Ya var olan kaba alan 
-toplum-  içine dönülecekti ya da kendi doğrularının peşinde hesaplaşmanın acısı 
kabul edilerek yola devam edilecekti.

‘Geyik/kunduz vb’ ki, bireyselleşmeyi kabul ederek derisi ile birlikte kaba 
alandan kendini soyutlamanın imgesi olarak çıkıyordu karşımıza. Ramis Dara, “yer 
altı, gizil, kale, sarnıç, tutsak, zula, mahpus, post vb” sözcüklerle, Mungan’ın 
sürekli olarak örtünme, kapanma durumlarına
göndermeler yaptığının altını çizer. Buna kendini, kendi özgür bireysel alanını 
korumayı da eklemek gerekir.
     "...Siz ey! kimliklerini maskelerine gömenler..."
     "...başkalarını giyinmekle başlar cinnet..."
     "...haydi gidin aynalara gömün maskelerinizi..."
     "...kendinden başkasını kuşanma sakın
     "yol senin, iz senin, menzil senindir..."

derken, ya da:
     "...fantazilerini koru,ölümü kolla,anılarını sakla...
     ey ölüme hudut yaşayan, olmadı! tehlikeyi tekrarla...
     hem bu kadar umutsuzken, mutsuz olunur mu hiç..."

derken neyi önermektedir Mungan, buna bakmak gerektiğini düşünmüşümdür hep. 
Kalabalığın içinde erimiş, yenilmiştir. Kalabalıkla birlikte çıkılan yolun varıp 
yenilgilere dayanacağını imletiyor Mungan ve kendi çözümünü dayatıyor. Tam da bu 
noktada emir kipleri giriyor devreye ve okurla birlikte çoğalıyor yazdıkları.
     "...ya dışındasındır çemberin

     ya da içinde yer alacaksın..."

Yani, mutluluklar yoksa da mutsuzlukları azaltmanın formülü: kendini 
saklayacaksın, kalabalıkların maskeli balolarında asla soyunmayacaksın. 
Geçmişinin ve anılarının oluşturduğu değerli dünyana yalnızca incitmeyenleri 
alacaksın, dışarıdaki kaba kalabalığın yaptıklarını önemsemeyeceksin. Var 
olduğun dünyada, en az incinmenin yolu bu....

Sonuçta, masallarla, efsanelerle, özlemlerle, yanılgılarla, yenilgilerle 
dolu bir dünyanın kapısından içeri sokuyor bizleri. Yazdıkları kimi zaman 
dağınık, kimi zaman oldukça özenli; ama hep kendini gizleyen bireyin formüle 
edilmiş aşkları, yalnızlıkları... " Yaşam seni çok mu incitti Murathan?" diye 
seslenmek geliyor kimi zaman içimden. Mungan’ı çok seveceksiniz, bundan eminim; 
ama bir intihar yelkenlisinde yolculuk yapmak istemiyorsanız dikkatli okumak 
zorundasınız!

Kimi zaman, neden bu kadar çok yazdığını düşünürüm Mungan’ın. Yazdıklarını 
bekleyenleri bekletmeme kaygısı diyorum kimileyin... Bekleyenlerini yitirme 
kaygısı ya da. O artık bir peygamber gibi sürekli yazmak zorunda. Yazdıkları ile 
sürekli olarak kendini çoğalta çoğalta, formüle edilmiş kelimelerin yerleri ile 
oynayarak bunu yapıyor artık. “Başkalarının gecesinde’’ yem olan yaşamlar, 
ıskalanışlar, haksızlığa uğrayışlar çok yakın duruyor bir yanı doğulu, kente 
uyumsuz bireylerde; o artık bu şiiri yazmak ve sürdürmek zorunda. Çünkü böylesi 
bir dünya içine soktuğu, emirlerle yönlendirdiği kitleler onunla acı çekiyor, 
kendini soyutluyor ve yeni emirler için çok uzun zaman beklemeyecek kadar 
sabırsız artık.

Yetenekli ve zeki bir şair/yazar Mungan. Oluşturduğu kültün peşinde mi 
yazıyor, kült mü Mungan’a yazdırıyor, Mungan kurduğu dünyanın devamını mı 
tamamlıyor, bu açık değil. Bundan sonra ne mi olacak, ben de merak etmiyor 
değilim hani.

“...Bazı sözler karanlıkta söylenir diyorum uykularımın birinde bazı sözler 
hiçbir zaman...” Söylediklerini biliyoruz da söylemediklerinin ne olduğu ya da 
söyleyecek sözünün kalıp kalmadığını bilmiyoruz. “...Sonuna dek proleteryanın 
yanındayız / çünkü biliyoruz ki –biz devrim mecburları – hiçbir yere kaçamayız / 
bir yere kaçamayız / kaçamayız...” Bana öyle geliyor ki Mungan, sol gösterip 
sağı iyi vuruyor. Detaylı bir incelemeden geçme çizgisinden sürekli uzaklaşıyor, 
çünkü sürekli yazıyor yazıyor. Şimdiden yirmiyi geçti kitaplarının sayısı. 


, ne çevre kirliliği, ne 
emek/sermaye çelişkisi, ne kıstırılan köleci yaşam o kadar ilgilendirmiyor. Bir 
geri hizmet işçisi; ama işini gerçekten iyi yapıyor. Ne olursanız olun, nasıl 
düşünürseniz düşünün, kaygılarınız, sevinçleriniz, hüzünleriniz, kimliğiniz ne 
olursa olsun, Mungan’da çok şey bulacaksınız; metafizik ve kendi içinde tutarlı 
dinler gibi içten sorgulanamaz bir dünya bu çünkü...

Murathan MUNGAN