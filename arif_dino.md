# Arif DİNO

##  2+2=4 

Biri yer 
Biri bakar
Kıyamet ondan kopar
Bakan bir değil
Kıyamet 
Kıyamet ondan kopar

Arif DİNO

##  Beddua 

Döner kebab dönmez olsun

Arif DİNO

##  Berhayatız 

Canavar düdüğü gibi
Naramızı atıyoruz.
Akbaba çınaraltında leş yesin
Hamdolsun hayatdayız!

Arif DİNO

##  Bir Varmış 

Yok´u
Yok eden
Var oldu : akıl
Renkten,sesten,rahiyadan
Mest oldu akıl,
Kendini inkar etti.
His,sevgi,aşk yolunda
Yok´a döndü akıl,
Yok´a vardı.
Yok´un yok´u var:
Varlık.
Var´á vardı akıl,
Yok´dan bir kadın,
Var´dan bir erkek.
Çok çocukları oldu,
Rivayete göre 
Bahtiyar yaşadılar.

Arif DİNO

##  Boğaziçi 

Geceler 
Gemiyle dönmez
Hey!!!
Telli pullu gelinler.

Arif DİNO

##  Çukurova 

Çukurova sabır ovasıdır
Lokmasını
Göç edenleri
bilir
Yakmasını
yıkmasını
boğmasını
bilir.
Çukurova sabır ovasıdır

Arif DİNO

##  El Fatiha 

Gülmeler,sevinç
Ağlamalar,keder
Sonu ölüm
Annem öldü

Arif DİNO

##  İbrani Üçlüsü 

En güzel Sülamlıların
kutsal Yahud korusunun çiçeği
kokundan yayılır ve yeniden doğar
tapınak kaynak ve defne
ve senden gelip benden uyanan
ritmin dansın şehvetin
çünkü dudağın yansıtmakta
kana bulanmış altın tepsisi Salome'nin.

Arif DİNO

##  Masal 

Asaf Halet Çelebi´ye

Eskiden
Çok eskiden
Ben senin kölendim
Aşktan yanan bir kölendim
Bir serinlik tesellisi buluyordum
Kirpiklerinin gölgesinde.
Bir köle başımız vardı.
Benim
Sana
Aşkımı sezmiş olacak ki
Kırbacıyla dövüyordu.
Her vuruşu
Bana
Senin bir busen gibi geliyordu.
Ve
Öldüm
"Eskiden
Çok eskiden."

Arif DİNO

##  Matematik Şiir Gözlerin 

iki matematik nokta
iki büyük yuvarlar siyah
iki göz siyah
simsiyah
genede siyahlığı olmayan
kızkardeş gözleri
sevgili gözleri
donuk yuvarlaklar
kenetlenen
baş döndürücü bir yarışta
en büyüğe doğru
en küçüğü doğru
yakalamak için sonsuzluğu

Arif DİNO

##  Ölüm Şiiri 

Yaşamın gürültüleri suskunluklarını bulandırdı
buna gülüyorsun simdi çünkü boş kafanda
yer alan yanlızca tutsaklık

Arif DİNO

## Şevket Rado ile Röportaj

....

    

      - Bu şiirlerde size zevk veren nedir?

      - Çok kuvvetli bir lirizm. Bunu size ancak bir
misalle anlatabilirim. Bir tramvay tasavvur edin Süratle giderken vatman ani
bir surette tramvayı durdurdu. Ayakta olanlar birbirlerinin üstüne süratle düştüler.
Ben oturmuş olduğum için bu vakanın seyircisiyim ve gayri ihtiyari gülüyorum.
Yere düşüp kalkanlardan biri yüzüme bakıp pek haklı olarak:"Ne gülüyorsun
efendi? Az kaldı kolum kırılacaktı!"diyor. O zaman işe şuurum müdahale
ederek cevap veriyorum: "Ayakta duranları devrilen iskambil kağıtlarına
benzetimde gayri ihtiyari güldüm."

       İşte şiirde böyledir.Hislerimiz gayri
şuuri olarak doğar,aklın müdahalesi ve mantık onu sonradan izah eder.Lirizm
ise hissin ifadesidir.Mantığın müdahalesi hislerimizin,yani lirizmin sükutu
demektir.Tramvaydaki hadiseye nasıl gülmüşsem şiiri de öyle beğeniyorum.
Bence mantıktan lirizmi çıkardınız mı mantıksızlık kalır.

       Yani:

        Mantık-Lirizm=Mantıksızlık.

        Bana öyle geliyor ki gerçeğin ihraç
edilmesi,sanatı kendi sahasına daha fazla yakınlaştırmıştır.Sanatta mantığın
ihracı son asırda türlü türlü ifade edilmiştir.mesela Franz Kafka,
Rimbaud'nun tamamen aksi bir yol takip eder. Fevkalade bir mantıkla manasız
neticelere varır.Yaptığı lirizm onda da çok kuvvetlidir.Misalleri çoğalta
bilirim.Fakat itiyadımı kaybetmemek için bunu da kısa kesiyorum.

       - Sizin şiirlerinizde mana var mıdır?..
sualime cevap vermediniz. Mesela sizin son çıkan:     


           Taştan mantar
tarlası;

            Çok yaşasın
ölüler!

diye  iki satırdan ibaret ne demek istediğiniz anlaşılamamış.

       - Şiirlerimde mana vardır. Fakat ihtimal
anlamak biraz güç. Size bu şiirin manasını söyleyeyim: Mezarlıktaki o sıra
sıra mezarlar bana mantar tarlası hissini veriyor ve ölülerin ebediyet
arzusu gibi görünüyor. Şiirim bu hissin ifadesidir ve anlayanlar için değil,anlamayanlar
için lirizmi yüksek olabilir.

        İşte 
'nun ağzından şiirlerinin
bir izahı.

Arif DİNO

## Arif Dino Öldü.

......

       Şimdiki,menfaatinden başka bir şey düşünmeyen
neslin kolay kolay anlamayacağı nokta :başkaları için son lokmasına
kadar,her şeyini verebilmek fazileti.'nun asıl orijinal tarafı
buydu...Onda para mefhumunun teşekkül etmediğini söylemiştim.Yanlış,
galiba. O, parayı sırf başkalarına vermek için kazanırdı. Onun en büyük
saadeti, Köprü'den parayla geçildiği devirler;bir yandan bir yana rahatça
geçebilmekten ibaretti.

 ......

       Bir zaman dillerde dolaşan,tek mısralık
şiiri:

                                    
"Döner kebab dönmez olsun!"

şiiri, ilk defa birlikte Nuruosmaniye'den çıkdığımız sırada, kebabcıların
önünden geçerken Arif'in dudaklarından dökülmüştü... Çok neşeli olduğu
zamanlar, Fransızca şiir yazardı.Yani söylerdi. Bu kendi eserleri, daha yakınlarında
herhalde vardır.

......

      Bir gece,sahilden geçen Boğaz içi vapurunun
şıkır şıkır ışıklar akışına bakıp söylediği tek mısra hala hatırımda:

                                     
Hey gidi telli pullu gelinler!

      Ama,artık o Fransızca şiirlerinde söylediği
gibi "kadehler mermer üstünde şıngırtılı kahkahalarla "kırılmayacak,
yazık.

            Döner kebab
dönmez olsun!

            Zahir Güvemli
(Varlık,15.4.1957)

Arif DİNO