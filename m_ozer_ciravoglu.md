# M. Özer CİRAVOĞLU

## Adresim

Uğultulu
Alıyorum o gülü
Kıskıvrak yalnızlığa

İnsancıl
Çöziyor kimlikleri
Buluşumuz katılıkta
Dönüşü olmayan yollarca

Kim bu
Korkusu kokularda gizli
Her ayrıntı
Rüzgarın çarpıntısı

Yokla kendini
Oradan oraya
Yalnızlığın öteki adresi

M. Özer CİRAVOĞLU

## Bir Derinlik

Ayrılık
umurunda değil
kar kiri bu

sıkça sen
nereye yolun düşe
saçma mutluluk bu

Bardak boş
pişkin
aptal
canhıraş
tatminsiz kadınlar, hoş

Dargın
söv beni
ey sapık
Açıyor güzel, bir derinlik!

M. Özer CİRAVOĞLU

## Garip Şey Yaşamak

Garip şey yaşamak
Avluda
Zehir dilli insan
Korkunun bunalan gergefi
Tabancanın kayboluşu
Düşüncenin oylumu

Yaratının odağında
Tersine akan irin
Aldatıcı aşklar
Heyecandan ölüyordum
Alkışlara yönelik

Suskun kentin saatleri
Yol vermez
Kırılan gül
Esrik bahçe
Olmazı içeren sahneler

Tükenik birey
Doluyor kalbime
Yeniden atlası örtüyor
İğrenç yaşamak tadında
Kıskıvrak evrene

M. Özer CİRAVOĞLU

## Gül

Eski evde
Gül verdim
Çocuklara

Annem ve kardeşlerim
Gül, dalında güzel
Dediler
Ve kavgam kızılca kıyamet
Anlamı neydi bunu

Neyle sever, ölür çağım
Karşılıksız klinikler sevisi
Sesle
Ağır zaman
Değişim ve aşklar
Nedir önemi, kırılgan gül benim!

M. Özer CİRAVOĞLU

## İzlenim

İkinci Dünya Savaşıyla ilgili
Filmler seyrediyoruz
Ama
Film seyreder gibi
Savaşılmıyor

Tabakta incirler, yumuşak
Lezzetinden
Tadından doyulmuyor
Ya Açlar

Ağaçlarda kuş sürüleri düşle
Düşlemekle
Geçmiyor hayat

Film seyreder gibi
Savaşılmıyor
Geçmiyor hayat

M. Özer CİRAVOĞLU

## Kriz ve Sevi

larva
kendini arıyor

evlere sor
yoksul aşklara

krize tapıyor
üzünç

çıkıyorum
dua ediyor
içli nar taneleri

kuşlar kaçıyor
ver kendini
uyum bu

diriliyor bunalım
soluğu yolcularım

ah
un taşıyıcısı
dilsiz
gül severim

M. Özer CİRAVOĞLU

## Onaysız

ceketim dolapta
seni astılar
üzüm yedim
dağıldım

çıplak ova benim
en çok sevdiğim gerçek
klinikte gözlerimin olması

koridor
beyaz yangın, zor sevda
ruhuma inen örgü
dolgun tabut
üzüm yedim
memelerim üşüdü
onaysız annemle

M. Özer CİRAVOĞLU

## Seninle...

Ölü eti yedim
Tövbem kabul mü
Döndüm sana
Gariplerin
Mağrur padişahına

Ey! Göklerin
ve yerin padişahı
Döndüm sana
Biz ki
Seninle dökmedeyiz
gözyaşımızı!

M. Özer CİRAVOĞLU

## Sevgili

İnan
ölçüsü yok yaşamın
Toprağın altı
göğün üstü sensin

Ne acı
Pırıltılı mavi özlemi
hiç
yaşamamış güzeller

Arkadaşım yok
sevgili
kır kokusu yok

Artık anlamıyorum kendimi
Sen misin o!

M. Özer CİRAVOĞLU

## yalın tarihte

harç karıyor
yoksul işçiler

gül cehennemi

ruhumu yontuyor
taş ustaları

kabir azabı konuşmaları
yalnızlık örtüsü

sımsıcak
düşler labirenti

kovgun mekanlar
bellek ustaları
geç zamanlar

tıkanık evren
akıyor acımasız

yalın tarihte duruyor
sevgilim

M. Özer CİRAVOĞLU

## yaşam ağı

şenay'a

neden gözlerin hareli
iniyor evime

gir odaya
şifalar akan çeşmenle

gün sezince beni
kaçıyor güzellik derinlere

hayat raslansal görünür
yaşam ağı
yol alır zamana

gözlerini gördüm
yazdım bu şiiri
istençle her zaman

M. Özer CİRAVOĞLU

## Yüceliş

Bunca emek
Ezildi çoğunluğun acımasız diline
Yakarı Tanrı'ya mı yoksa gönüle

Tükenmez sevdalar dolu yüreğim
Halkın temiz tutkularında
Yana yakıla ilerle

Bağırma. Sus
Hiçbir gözyaşı eşlik edemez
Tanrıya

Bıraksalar
Muştular doğar
Çocukların gözbebeklerinde
Tanrılarınızdan da yüce

M. Özer CİRAVOĞLU