# Hale KORAY

## Ağaç

Kim dikti bu fidanı böyle 
 yol ağzına    
ortasına belgisiz sokakların    
Diyelim gelişti yarın    
Kökleri tutundu toprağa

Can yürüyecek yaprağa isteristemez    
Ağacı kuracak, çiçeğe saracak        
meyveye duracak

Düşecek meyvalar avlusuna    
gelgeç sevdaların    
Yazık olacak!

Hale KORAY

## Aşkın İhaneti

Meçhul bir kült müdür
aşkın ihaneti
intahara hazırlayan ümmetini
Her akşam gece sefaları solmadan
Her sabah daha güneş doğmadan
O çağıltı
o uğursuz ilahi
o hep körlerin söylediği koro
gizli bir tören midir, korkuyu kutsar
kara büyü
yıldızsız gece, isterik çığlık
kuşsuz ağaç
göksel arabalara koşulu güzellikleri
kökleyen kasırga habercisi
kof saltanatları süsleyen iğreti  taç
çizer alnına ağarlığını prensinin
bir iz ki hep görünür, herkes bilir
kimse sormaz diyetini
Utançtan çocuklar doğar hareminde gizli saklı
gelirler dünyaya minik elleri zincirlere vurulu
göbeğini kesemez, bağrına basamaz
zindanlar beler beşiğini
Bir sürgündür çok ırak bir kente, dönüşü şüpheli
bittiği gün bile salıvermez mahkumunu
aşkın ihaneti

Hale KORAY

## Bir Sokak İnsanının Ölümü

Kara saçlarını dökmüş yüzüne gece. Kımıldıyor.
Karanlıkları kımıldıyor kaldırımların. İnsan kümeleri
kımıldıyor.
Sessizliği  konuşuyor gecelerin
'Maişetim tehlikede,
devran değişken
düzen kaypak
günübirlik sevgiler
İnsan ayağı değmemiş korkular çengelinde
haykıran bır dehşetle doluyor ruhum.
Ruhum ki içerlek bir sokak,
şimdilik kendi karanlığına sığınıyor 
Sokak insanları korkulu şeyler düşündürüyor
daha önce düşünmeye yüreğimizin yetmediği
varolmakla olmamak arasındaki alacakaranlıkta
öfkesi güdükleştiğinden bağıramayan
Arthur gibileri
İsminyn Arthur olduğunu öğrendi başkalarından.
Hiç bir kanıtı yok isminin
hiç bir senette imza değil,
ne de bir sevda namesinde 
Henüz doğmu? bir bebek gibi beceriksiz,
Arthur varolma oynunda
Göbeği henüz  kesilmiş bir bebek,  doğumda ölmüş bir anadan
Gündeminde ekmek var, Arthur' un çöp kutularından
Alesta bu gece Arthur
Bir şişe bürbonla takasa ' purple Heart'ını
Dindirecekse şayet kulaklarını kemiren çığlıklarını
Çekik gözlü Hanoili  çocukların
'hepsi senin kafanda ' diyorlar
'çığlık mığlık hepsi kafanda'
Shelter'deki silah arkadaşları
İlerde ışıyor, karanlıkta
Dupond Circle'ın beyaz kadınları
Sular fışkırıyor mermer memelerinden
Çevresinde fıskiyeli havuzun sereserpe sefalet
keyifle güneşleniyor
''It's a fucking free country'' diye söyleniyor biri
rüzgara çarparak sesini.
Yanındaki boğulurca öksürüyor,
gülüyor deliler gibi.
Senin benim boşluk dediğimiz yere bakarak
kahkahalarla sarsılıyor.
Giderek çırılçıplak soyunuyor korkularından
Arthur ve gibileri
Şiiri, bir çınar gölgesinde usulca öpüşmeyi,
ve daha kimbilir başka ne güzellikleri
çoktan çıkarıp gözlerinden
Bir başkası, başka kaldırımda  paçavradan bir yumak
ölüme Arthur'dan bir kaç gün daha uzak,
krallığını sürüyor
bir kalp atışıyla duruşu arasındaki o şahane ülkenin
Arthur bir küheylan üstünde dolu dizgin
geceyle gündüzün farkını koşuyor.
Her solukta tükeniyor filozofluğu.
Yıldızların teker teker düşmesine itirazı yok gökten.
Üstüne basarak yıldızların,
müstesna bir güneşe yükseliyor.

Hale KORAY

## Deryada Deryalıklar

olan kiraz dalları
Kırların yenilmez askeri papatyalar
Kanatlarında bilenmiş umutlarla
Güneyleri arayan kırlangıçlar
genç yüreklerde merasimsiz uç veren
taze aşkların mevsimidir ilkbahar

Baharda başlar şöleni Demeter'in.
Pıtrak gibi selamlar erguvanlar
Hades'in isteksiz gelini Persofene'yi.
Sunaklar gider tanrılara.
Yamaçlar sevincinden ağlar
Oysaki   hilafsız, sonbahar
bitişler, serzenişler mevsimi
                             yaprak dökümü
                                        bağ bozumu
hüzzam makamı, mor bulutlar
ne bu sevda olaydı ne de bu ayrılıklar
Dünya orbitine duralı beri
hep böyledir mevsimlerin düzeni
Kışın kar,
        baharın sevda,
                 güzün  hüzün.

Mevsimlerim mi şaşırdı nedir,
                                bu yıl takvimini?

Hale KORAY

## Konuşma

'Sabra inan' dedi çopur ihtiyar
'Düzlüğe taşıyacak seni bır gün kanatlarında.
Herkesten gizlediğin bir gecede, yurdunun
gelincik tarlalarında
sırtüstü, akasya ağacından sapanınla,
yıldızları vuracaksın'
'sevenim de olacak mı?
O'nun sevdiği gibi, usul dudakları
döşümdeki bıçak izinde dolaşan,
kalbi, kalbim attıkça atan,
göğsü vatan,
benim gibi yurtsuza.'

Hale KORAY

## Nadas



Hale KORAY

## Yorgun

Günleri canevimde kayıtlı
Tarihleri kalmaz aklımda
Tufandan bu yana nice savaş,
nice kıyım, nice salgın, nice kıtlık, infaz
nice
Acıyı takınmış yüzlerle
Nice gömü törenlerinde toplaştık
Mermeri aşınmış şadırvanlar gibi
yoruldu  belleğim
Belleğim uçurtması çözük bir çocuk
Menzile varamayan yolcusu sonsuzluğun
Fakat yüreğim
onsekizinde henüz
Çeyizi dürülü utangaç kızı
Umudun

Hale KORAY