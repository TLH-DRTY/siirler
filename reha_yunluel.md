# Reha YÜNLÜEL

## Katedralden Düşen Kuş

REHA YÜNLÜEL
Katedralden Düşen Kuş, , Virtüel Yayınları, Mayıs 2000
 çarmıhın isa'sından doğmuştu mehdi

    ağaçların şarampole düşmüş felçli ellerinde
"ben rüzgarın
    pelerininde

    yaşmağınızın ucuna takılmayı düşlüyorum"

    diyordu
ve sizin anlayabileceğiniz istasyonlardan 

    biri değildi rüzgar
Virtüel Yayınları tarafından "Katedralden Düşen Kuş" adıyla
    ilk şiir kitabı yayımlanan şair Reha Yünlüel, bu ilk kitabında şiiri, hayatı bir
    duyuş, kavrayış ve onun dil aracılığıyla yeniden kurmak olarak görse de, bunlarla
    yetinmeyerek, şiirlerine estetik bir haz katma çabasında. Şair Yünlüel'in, bu ilk
    kitabındaki şiirlerine, zekice kullanılmış tanımlamalar, tamlamalar ve kullandığı
    sözcüklerin pırıltılarıyla kendini hemen ele veren incelikli bir espri de hakim.
    Şiirini kurduğu sözcüklerle adeta sevişen şair Yünlüel, şiirsel ritmi coşku ile
    de besliyor. Her şiir, aynı zamanda içinde taşıdığını reddediyorsa eğer,
    Yünlüel'in şiirleri de içlerinde taşıdığı duyguyu ve somutluğu reddediyor ve
    kendini okuyucunun imgeleminde yeniden var ediyor.

Reha YÜNLÜEL

## Ağlara takılı bir
  yüreğin "pes!" hâline dair hikâyat

-ağlara
takılı bir yüreğin "pes!" hâline dair hikâyat-

can abdurrahman'a ve

yaşmağa...  
 
bırakılmış bir gölün

dalgınlığında yüzüyor yüzün

ve 

bir çöl gülü misali 

imge imge çekiyoruz bu yüreği ağlardan 
I.
"hiçbir şey sağlam değil bu şehirde"
diyor kadın 

"ne ev, ne arkadaş, ne sevgili" 

"hiçbir şey yok bu şehirde bana doğal olan, bana doğan!"

adam, 

"sol anahtarının ilk notasıyla başlayamadığından,
yapay" diyor 
kadın, başı avuçlarının koynunda 

sol anahtarını düşünüyor 
ve kuşlar sol anahtarında düşünerek gölgelerini 

akıyorlar, başının üstünden 
"do, paspasın altında" diye fısıldıyor
adam. 
kadın "do"yu düşünüyor 

    başı avuçlarının oyununda 

        -kadın doğru düşünüyor- 
alıyor paspasın altında paslanmış, 

      pes'leşmiş "do"yu 

doooruluyor 
"do" diyor kadın 

bir ince, bir kalın 

 kapı, bir satırlık müzikle doğruluyor 
ve kuşlar sol anahtarında bekleyerek gölgelerini 

bakıyorlar kaçkere, kapının üstünden 
kitliyor kapıyı kadın ardından 

soyunuyor anahtarın rotasını 

 daha ilk notasından: 
"ben hiç küsmeyen biriyim, 

açıklamasız gitmeyen bir de..." 
bir an'ı anlıyor adam. 
"bir an" damlıyor: 
dans başlıyor. 
II.
adam bahsediyor, 

saati zamana durmuş 

 saat kadına erken 

 adam zamana geç 
(y)amaçsız rüzGAR'larda 

 yatıp kalktığından 

  gidip geldiğinden 

   UUUU'ldayıp durduuuundan bahsediyor adam 

yüzükçü dükkânlarında unuttuğu dileklerden 

aysberglerinin suyun dibindeki sıcak parçalarından 

dışındaki yarım resminin, içindeki yarım sesi nasıl
tamamladığından 

tıp tıp çarpan posta kutularından bahsediyor 

postacıya hep beş kalan saatlerden bir de... 
  -ayağına basıyor kadının farketmeden, adam- 
kadın, 

dalmalara dinleniyor 

kâh kahverengi 

kâh "ve" rengi oluyor 
 "ulan!" diyor kadın adama 

 "ulan!" 
  ulanıyor adam 
  -kadın, utanıveriyor ayağının acısını- 
kumral bir gece serpiliyor 

    etten, kemikten ve cünüpten tenlere 

rüyalar göle duruyor abdestsiz 
binbir günaha kumral, gece 
"biz meyk kreyzi" diyor cennet papağanı, yılana


 rüyalar satene duruyor 

 saten elmaya 

  etkem ve etken! 

   "unutmak bir uyku hâli" diyor rüya, kâbusa 

  etken ve etkem! 

   "hayir uyku hâli bir unutmaktır asıl" diye sayıklıyor
kâbus 
hafıza çekimsizleşiyor 

bir kedinin dört ayağı üzerine 

      çelimsizleşiyor 
istihareye yatıyor kâbus 

ve geceye rüya 
gece, göle dalıyor 

 göl geceliyor 
  gölgeceliyor kadının yüzüne 

   yüreğini adam, 

    bir dilden bir döle 

  
gece gölü döllüyor.

Reha YÜNLÜEL

## Cancamdan Kalp

-cancamdan kalp-

                           
külkedisi'ne

çamların buğusuna çizdiğim

camdan kalp

ve içine babam düşen ormanlar

çocukluğum, kır çiçekleri

ve kır çiçekleri kokan annemle dolu şimdi

ve, şimdi, annem kokan kır çiçekleriyle...

her sevişmeden sonra kırkıpmızı kızaran yüzün,

beş duyunun mükemmel dalgınlığında

    yüzdürdüğümüz kaptanı biz kağıttan gemi

ve demir niyetine atılmış

bir deste destandan siyah-beyaz çekilmiş

    bilcümle aşk efsaneleri

hiç bekleme, bahsetmeyeceğim

    pencereme kaçan güneşten,

    beni benden kurt'aramayan dolunaylardan,

    kuyruklu yıldızlardan,

    ismi cismine

        cismi ismime

            simsicimle bağlı
aşklardan

bahsetmeyeceğim

zorlama beni.

Reha YÜNLÜEL

## Cendere

CENDERE
  kanıyordum!
          kıpkırmızı!
          masmavi!
          yemyeşil!
  gökkuşağının bilumum renklerinde
  kanıyordum!
  denizin tuzlu ateşinde
  güneşin o sapsarı tadında!
  kanıyordum!
  sismograflar telef oluyordu
  içimdeki depremlerde
  -kimbilir kaç rihter ölçeğindeki-
  kanıyordum!
  iflâh kesen sorgularda
  kanıyordum!
          sorgulanan ben!
          sorgulayan ben!
  sorgunun
  sorguya yabancılaşmış
  3. şahsı:
          bozacının yalanbilmez şahidi şıracı
ben!
  kanıyordum!
  kâbusların cenderesinde
  günlüklerin duvarlarında!
  ben'imin püsküllü belâsı
  ben'imin günah keçisi
  ben!
          kanayan ben!
          kanatan ben!
  bir tırnağın
  etine batışındaki
  o umursamaz acıca
  kanıyordum!
          tırnak ben!
          et ben!
  bir tek yaş dahi düşmeden
  gözlerimden
  kanıyordum!
          -yıkılmış bir barajın
          öksüz ve yetim suları gibi-
          ağlamayan ben!
          ağlatan ben!
  bir kedinin
  bir fareyle
  oynadığının
  acımasızlığınca
  kanıyordum!
          kedi ben!
          fare ben!
  kendini
  kendi içindeki
  mahzenlere hapsettiğince
  ve
  kendinin başında
  dikildiğince
  kanayan ben!
          mahpus ben!
          gardiyan ben!
  geride kalanların
  iadesiz taahhütlü gönderdikleri
  o pulsuz mektubun yolculuğunca
  kanayan ben!
  hem zarf ben!
  hem mektup ben!
          tabut ben!
          ceset ben!

Reha YÜNLÜEL

## Çapak

ÇAPAK
tanrılaşmış gözlerle bakıyordu öylece
çapaksız ve tanrılaşmış gözlerle

bir yıldız aktı gökyüzünde
gökyüzü simsiyahtı
o bembeyaz minik gözlerini bir kenara bırakırsak
bir dilek aktı gökyüzüme
gökyüzüm bembeyazdı
o simsiyah devasa gözlerimi bir kenara bırakırsak

tanrılaşmış gözlerle bakıyordu
çapaksız ve tanrılaşmış gözlerle
bakışları pasaportsuz geçti kayıtlarıma
bakışları kayıtsızdı

haberler, haberler, haberler
okunuyordu televizyonlarda
haberlerden habersizdim
bir tek tanrılaşmış gözlerden haberliydim

tanrılaşmış gözlerle bakıyordu
çapaksız ve tanrılaşmış gözlerle

gözlerini okumaya çalıştım bir an
gözleri sisliydi
tanrıdağı gibi sisli
elinizi uzatsanız ileriye doğru
elinizi göremezdiniz

tanrılaşmış gözlerle bakıyordu
çapaksız ve tanrılaşmış gözlerle

bir gözü diğerinin gölgesiydi sanki
nereye gitse onu takip ediyordu
nereye gittiğini bilmeyen sisli ve puslu bir gözü
bazen o bir göz
diğerini itekliyordu öte tarafa doğru

tanrılaşmış gözlerle bakıyordu öylece
çapaksız ve tanrılaşmış gözlerle
nedenlerle uğraşmayan tanrılaşmış gözlerle
herşeyi bulabilirdiniz o tanrılaşmış gözlerde
romeo ve juliette'i, o otobüs şoförünü, o otobüsü, 
necla teyze'yi, radyoda çalan istek "sıradaki" parçayı,
kestiğiniz tırnakları, yirmilik dişinizi, dokuzyüzkırkbeşi,
asker postallarını, postal askerleri, vs.'yi, vd.'ni bulabilirdiniz.

tanrılaşmış gözlerle bakıyordu öylece
çapaksız ve tanrılaşmış gözlerle
gözlerim, burnum, kulaklarım;
suretim eriyordu bakışlarında
bilmemkaç santigrat ya da fahrenhayt derecede

tanrılaşmış gözlerle bakıyordu
çapaksız ve tanrılaşmış gözlerle
bir çift göz ancak bu kadar tanrılaşabilirdi herhalde
beş asırlık ulu çınarların uğultularına
ancak böylesine tanrılaşmış gözlerde dokunabilirdiniz

beş asırlık ulu çınarların uğultusu

kulaklarınız kaldıramayabilirdi böylesine ululaşmış sesleri
ses denebilir miydi buna
hem bir fısıltı, hem bir çığlık
hem bir gözdağı, hem bir davet

tanrılaşmış gözlerle bakıyordu
çapaksız ve tanrılaşmış gözlerle
uçurtmasız gökyüzünde
uçurtmalar uçurabilecek kadar kudretli tanrılaşmış gözlerle
sadece bakıyordu o kadar
ne en ufak bir ses, ne bir hareket
yalın ve yakıcı
çığlıklardan oluşmuş bir örgünün dokusu kadar yoğun

tanrılaşmış gözlerle bakıyordu
yitik canların peşisıra giden bir keman sesine bakar gibiydi
-keman sesinin tanrının sesi olduğunu biliyor muydunuz
bana da bir kemancı söylemişti-
yitik canların peşisıra giden bir keman sesine bakar gibiydi
çapaksız ve tanrılaşmış gözlerle

tanrılaşmış gözlerle bakıyordu
tanrılaşmış gözlerle öylece
çapaksız ve tanrılaşmış gözlerle
belki hiçbirşeye bakmıyordu
hiçbirşey görmediği gibi
herşeye baktığını aynı anda
ama aynı anda
herşeyi gördüğünü zannederdiniz

büyülenmiş bir şekilde bekliyorduk
kitlenmiş umarsız gözlerimizle
ne istese yaptırabilirdi
bir kımıltısı yeterdi belki de bakışlarının
öylece bakıyordu
çapaksız ve tanrılaşmış gözlerle
varlıklarımızı hiçe indirgecesine
ya da yükseltgercesine, bilmiyorum

bakıyordu
ölen birinin
o son anda baktığı kadar tanrısaldı bakışları

yorulmakbilmez tanrılaşmış gözlerle bakıyordu
öylesine çapaksız
öylesine tanrılaşmış gözlerle
bir yumruk
nasıl avucuna alır ve sıkarsa
öylesine sıkan tanrılaşmış gözlerle sarıyordu beynimizi
bir yumruk
öylesine bir yumruk işte
ama böylesine tanrılaşmış bir yumruk

boğazınızdaki bir yanma bir tıkanma gibi
işte öylesine bir yumruk
can acıtan bir yumruk

bir çift bakış
bir yumruk gibi 
böylesine bakardı işte
öylesine çapaksız
öylesine tanrılaşmış

ambulanslar geçiyordu
yüklerini iyice tutmuş
sirenler, sirenler, sirenler
öylesine asap bozucu
insanı,
ambulansın yükü 
olduğuna inandıracak kadar 
asap bozucu

tanrılaşmış gözlerle
sirenlerle alâkadar olmayacak 
kadar kayıtsız
tanrılaşmış gözlerle
çapaksız
öylece bakıyordu

kalbim sıkışıyordu
korku eyerini yüklemeye başlamıştı sırtıma
(çapaksız ve tanrılaşmış gözlerle
öylece...)

korku!
insan neden korkardı ki
neden korkardı
(öylesine tanrılaşmış...)
neden kalbim böylesine umarsız sıkışıyordu!
(öylesine çapaksız...)
neden çöreklenirdi
yumuşacık bir mindere oturmanın rahatlığıyla?!

tanrılaşmış gözlerle bakıyordu
çapaksız, 
çapaksızlığınca tanrılaşmış gözlerle
öylece

anbean değişen tanrılaşmış gözlerle
tanrılaşmış kocaman gözlerle
çapaksız kocaman gözlerle
(sanki bir saniye önce
bir yıldız akmamış gibiydi gökyüzünde
bir dilek akmamış gibiydi gökyüzümde)
öylesine bakıyordu
anbean değişen tanrılaşmış gözlerle

anbean büyüyüp küçülen gözbebeklerinden
sızanları biriktirseniz
birbirine bağlar
ve gökyüzüne bir merdiven kurardınız
 o korkunç
  o kocaman
    o tanrılaşmış gözlerden

tanrılaşmış gözlerle bakıyordu
kırar gibi tüm kapıları
sert 
 ama şefkatli bir dokunuş kadar yumuşak 
   aynı zamanda
işte öylesine tanrılaşmış

bir çift patlamaya hazır saatli bomba gibiydi
gözbebekleri
öylesine patlamaya hazır
patlamadan patlamış gibi duran
alev alev
bir çift alevden top gibiydi gözleri
yanan ve yakan
bakarken o gözlere eliniz yanardı
elimin yandığı gibi
böylesine somut, böylesine gerçek
böylesine çapaksız

düşlerle, hayallerle, umutlarla bezeli
yaralarla, acılarla, kayıtsızlıklarla bereli

tanrılaşmış gözlerle bakıyordu
tanrılaşmış gözlerle
tanrılaşmış...

öylece bakıyordu
çapaksız...

Reha YÜNLÜEL

## ÇıldırMA

-çıldırMA-

                   
peri'ye...

!

chıldırıyorum.

bir çocuk iniyor yüreğime

    ve sen!

    masalımda, masalımdan çarpılan yüzümde

    bitiyorsun ya sen!

bitiyorum!

bir saat,

bir otobüs durağı,

bir çöp tenekesi

    uyuşturucular

        uyku hapları...

!!

chıldırıyorsun,

kardan adamlardan

aşkla bahsettiğinde görüyorum bunu

cicibicicilerin yontulmuş buzları

erirken dudaklarında

    saklambaçlar saklanıyor deliliğine,

        janus!

        janus haltetmis

            yarısı alınmış
göğüslerinin burçlarında

göğüs burçlarına sokuluyorum.

!!!

bir kuş,

ve "bir kuş"a

    kendini bırakan yokuş

tüm kutsal kitapları

tüm atlı-adsız, adlı-atsız peygamberleri yüzü'nün

tüm körfezleri, yarımduaları

güzü'ne hüznümü değdiriyorum

!!!!

kentten bu dolunayda firar ediyoruz

arkamızda ağır ve bulanık bir gökyüzünü bırakarak.

chıldırıyoruz.

Reha YÜNLÜEL

## Depde'li Rüzgar

-depde'li rüzgâr

                        
peri'ye...

 deli, depdeli bir rüzgâr

 gelir alır saçlarını

 götürür senden

 sen,

 peşinde saçlarının,

 koşar durursun

 ayağın burkuktur

 yüreğin çiçek-böcek,

 kendini yalnız sanırsın,

     yanılırsın.

 yamaçlardan akan bir kelebek

 vadide uçan bir nehir görürsün

     bir kuşağı düşer gögün, üstüne

     durursun

 yüzünün sınırları değişir

 gök yarılır,

     haritaların birbirine karışır

 bir (,) atlas kaybolur

 bir (,) sen bulursun

Reha YÜNLÜEL

## Eksimeyen

ermiş ergin,

                                  yusuf,

                                  memuya

                                  ve

                                  güneşli cem'e:


                     yıllanan fakat eskimeyen,

                     eksimeyen dostluğumuza...
 
 
-eksimeyen-



evsiz-barksız

sabah yağmurlarınındır

gözlerim.

cami avlularına bırakılmış

vakitsiz sağanakların,

coşkulu fırtınaların,

ve bir de,

bir de

kandil cumalarından

tüten heyecanların.



çay bahçelerinin

kırk mumluk sarı ampullerinde

yakılıdır adlarımız

bizbiz yanar

benbön sönmez



yaz'ı bekleyen

kardanadem meydanlarından

geçer sözlerimiz

bana mısın demez

hiçbiri

bana mısın der

havvaları ademlerin

-üşümek zayıflıktır ya

kötü yola düşürür kardanhavvayı,

adamlarının gözü önünde-

kardanademler ondan beklerler yaz'ı

yokoluşları pahasına

varederler kadınlarını

varbırakırlar

kaçırırlar sözlerimizden.



uçuşan-saçışan kahkahalar

sarılır boyunlarımıza

atkılarımızdan çekiştirir

güleriz ergin dostum, geçeriz



sinekli mahalleler

hamamböcekli taverna mutfakları

kötümser garsonlar

hayatla aldığı olan

verdiği olmayan gazino patronları

ırgalamaz bizi dostum!

sineklerinden tablolar

böceklerinden şarkılar

garsonlarından iyimserlikler yapar

patronlarını gazinolarına yamak düzeriz



önümüzden bir adam geçer

kimbilir

hangi kadının

aşık olduğu

bir zamanlar

ter, tütün ve alkol kokusundan müterekkip

bir de yakasında kendisine ehemmiyet yükleyen

bilmemne birliğinin rozetası

kimbilir

hangi kadının

aşkından pişman olduğu

çooook sonrası



paslı kepenklerine koyar

renkli gözlüklerini

şişman kadın

bir çocuk,

prezervatifsiz

çit pervazlarından

atmaktadır

yüreğinin ilk adımlarını

anasının sahilinden hayatının sinesine doğru



çalıntı şarkılarda çalınsak da

ne gam!

her şarkı bizim şarkımızdır

her gam bizim gamımız



film repliklerinden

kaçamamış bir aşka meylederiz.

bir hac mevsiminde aşık olan

iki ihtiyarın öyküsüne çarpar kalbimiz

-başlamamış, bitirilmemiş

dolayısıyla yarım da bırakılmamış-

bir çift huysuz ve hırçın gölbalığının öyküsüne

işte böyle yakışırız.



le-z'avyatör barında

"evribadi niids sambadi" çalmaktadır

om dö fer'de jak brel

kolkola inmişizdir ankara sokaklarına dostum



sen duyarsın, ben görürüm

ankara anlamaz!



sevişmeler unutulmuştur

bir limon sepetine

sepette bir abajur yaşamaktadır

abajurda bir geyik

geyikte bir efsane

efsanede bir kayık kalkmaktadır ergin dostum

bizi bizbiz yapan mumların

kırklarına karıştıran..



sen görürsün, ben duyarım

strazburg anlamaz!



bir harita hatıratından

düşeriz kerevetlere

gökten,

ahmakıslatan 'beş+x elma' şeklinde

hatıra haritalarından

dizeler dizeriz,

kerevetler döşeriz



ankara görür, strazburg duyar

cânım dostum,



biz anlamazlık(')tan yanarız

*le-z'avyatör (Les Aviateurs-Uçucular) barı:
Strazburg'un havalı barlarından biri


*om dö fer (Homme de fer-Demirden Adam):
Strazburg'un merkez noktası. Aynı adı taşıyan eczanesinin sağ tepesinde bir 
zırhlı adam vardır.


*"Evribadi niids sambadi" : 
(Everybody Needs Somebody-Herkes Birisine İhtiyaç Duyar)
Pop'un hit şarkılarından birisi.


*Jak Brel (Jacques Brel):
"Ne me quittez pas"nın meşhur şarkıcısı, şairi.

Reha YÜNLÜEL

## Faili Meçhul İntihar

FAİLİ MEÇHUL İNTİHAR
 
                    "Faili meçhul intihar" imgesini benden iki sene
önce bulan şair Ahmet Erhan'a..."    
 
 
  faili meçhul bir intiharda
  meçhule kaçandım:
  bir kaaatil!
          tanrının siktirettiği
yerlerde
          peygamber peygamber dolaşan;
          etrafa deli bakışlar
saçandım!
  faili meçhul bir intiharda
  arta kalandım:
  bir ayyaş!
          polisten kaçarken
          bir muhbirin
          evinde saklandım!
  faili meçhul bir intiharda
  bir meçhul 3. şahıs:
  meçhul eşkali
  tüm karakollara dağıtılmış bir aranandım!
          gündüzün gölgesi
          bir gecede,
          kendim denen
          o meçhule yakalandım!

  
                                 
fail

Reha YÜNLÜEL

## Goncagül'e Mektuplar

-goncagül'e mektuplar I-

boykotlarda unuturdun atkını cancağızım,

gölgen senden uzun olurdu;

saçların bir bir düşer,

yorulurdu

tüfek atıcılarından alırdım haberlerini

baloncu amcalardan

ve bir de

pamuk şekercilerinden

gözlerin

önce çakmak çakmak bakar

sonra

durulurdu...

biliyorum!

yepyeni bir iklim,

gözlerinden kurulurdu...
-goncagül'e mektuplar II-

bağırmalardan geliyorsun

ılık bir salı akşamı

ellerin duru, sesin kısık

kapı aralığında saklanan

masmavi bir denizi

bırakıyorsun ardında,

fötr şapkalı bir canavar düdüğü

girmeye çalışıyor peşinsıra,

yeşil bir horon mendili gibi dönderiyorsun

nasırını denizin,

düdüğün suratında...

nasır gülüyor,

deniz kabuklarının en küçüğü

söndürüyor düdüğün sesini...

sen

kapını kapatıyorsun.

Reha YÜNLÜEL

## GölG

-gölG-

gülümseyişinden tuttum

yumuşacıktı

çoğalttım, büyüttüm

kentin en işlek caddelerinde

bir bir dağıttım

kent

gülümseyişinle bakıyordu gökyüzüne

gülümseyişine dahildi artık

ışıksız göle

bir sokak lambası yalnızlığında düşüyordun

göl "G"sizdi

gölG'sizdin

ve bir emir kipinde bağırıyordu ışığına

G'sini ışığında kaybetmiş göl

kentin tüm gölgelerini sürüklemişti peşinde

yaramaz bir yağmur

gölgeler ıslak

ışığın kuru

yağmur

ışığında durmuş

yağmura ışığın vurmuştu

ışık söndü

zaman bitti

gölgeler öldü

  
  
Reha YÜNLÜEL

Reha YÜNLÜEL

## Kama

-kaMA!-

beklemediğim anlarda vuruluyorum

beklemediğim anlarda düşüyorum

bir bulutun

bu'sundan

 lût

 yasaklamıştı herkesin dönüp arkasına bakmasını

ben baktım

baktım da ne oldu

 kamaştıran büyük bir ışığın kaması

 battı gözlerime

 kamaştıran büyük bir ışığın kaması

bağırdım ellerimle

"kaMA!" "kaMA!"

 artık çok geç!

  artık çok geç!

lût

saklamıştı ya herkesin dönüp arkasına bakmasını

ben baktım

 kamaştıran büyük bir ışığın iki ş'si düştü önüme

  birini sana getirdim

   ötekini

   eller aldı

  

  
Reha YÜNLÜEL

Reha YÜNLÜEL

## Karne

sevgili abdullah'a...


on üzerinden sýfýrdýr kaným
ama iyimser bir fiyaka gibi
durur yakasýnda 
çoðu kere iþe yaramaz artým.

Reha YÜNLÜEL

## Kulağı Kesik

-kulağı kesik-

acaba

hiç bahsetmiş midir,

kırmızı tuvalet kâğıtlarına

silinen aşklardan

 gözleri pırıl pırıl

 yüreği paslı

 döner kapı?

ya da haberdar mıdır

nükleer başlıklı füzelerin

başına kazılmış kalpten adamdan

 çalıntı bahçe cüceleri

  kolleksiyoncusu?

sade ben değilim burada,

yaşam denilen

o cevapsız saçma sorudan ilk bahseden

eminim

eski kulağı kesiklerden

van gogh da bilirdi bunu...

 

  
  
Reha YÜNLÜEL

Reha YÜNLÜEL

## Rehaiku XLII

her fırtınada 
kendinden evvel 
aklını kaybetmeye 
hazır ve nazır 
aklı evvel insan!
 
yüreğin pusulandır! 
 
sıkı sarıl kendine...

Reha YÜNLÜEL

## Şapkasız Adam

ŞAPKASIZ ADAM

  

  
  kalemden dökülen bir kapkara mürekkepti
  o bembeyaz kâğıtların üzerinde kıpraşan
  güneş o kapkara mürekkebin altında
  yağmur bulutlarından yorgun
  ve 
  yağmur bulutlarından arınmış
  güneş yağmura
  yağmur güneşe sarılmış
  delik şemsiyesinin altında
  bir şapkasız adam
  yağmurlu günde
  güneşe darılmış

Reha YÜNLÜEL

## Yaşmak

-yaşmak-


çarmıhın isa'sından doğmuştu mehdi
ağaçların şarampole düşmüş felçli ellerinde

"ben rüzgârın pelerininde
yaşmağınızın ucuna takılmayı düşlüyordum"
diyordu

ve sizin anlayabileceğiniz istasyonlardan
biri değildi rüzgâr

ismi hiç duymadığınız bir ism olsa da
zaten bildiğiniz bir joerafyadan gelmiyordu

"ağaçlar sakatlıklarını
bir çift mevsimde ölürler"
dedi
tepedeki yapraklarını soyunmuş
incir ağaçlarını göstererek

"ölümlerinden olurlar, olurlarından ölürler"...

Reha YÜNLÜEL

## Yangında İlk Kurtarılacak : Bir Adet Hayat

-yangında ilk kurtarılacak: 
bir adet hayat- 

  "devasa pırlantadan yapılmış takılası zor büyük ve kıymetli bir heykel gibi, hayat!"  
bir yangına...  
yangın yeri bir şehirdendi: 
    kimliği, sürücü ehliyeti, 
    banka kartları, pasaportu... 
neşesi, 
bilânço defterlerinin 
keder hanesinden 
borca batık; 
teni, 
neşe evinden 
alacaklı... 
 birinci derecede yanıkları 
 ten beyazına dövmeliydi, 
 diğer ikisi ve mansiyonlar 
 yüreğinin tenine gömmeli... 
  
"gözlerimi bana bakanlara
ödünç verseydim eğer
 kaçı bana bakmaya devam edebilir,
 kaçı gördüğünü görmeye tahammül edebilirdi"
    diye kavruluyordu 
    adımlarını ürkekçe sıkıştırırken, 
bir mum damlası büyüklüğündeydi gözbebekleri 
sözbebekleri bir mum alevi küçüklüğünde... 
gözlerini gözlerine müsaade ettikleri, 
bir mağmanın muammasında 
küllenmiş bakışlarını arıyorlardı 
  dizleri üstü çökmüş 
     kimi haç çıkarmış 
     kimi bir sûrenin âyetlerinde 
         o muammanın mağmasına bulanmış 
teni bedenine ağırlık teşkil eden, 
gördükleri, gözlerinden yorgun, 
    o muammanın mağarasında 
        cehennem cehennem cennet'in büyüsünü içen, 
             kendini dokunmalardan kurtaran, kaçıran 
              dokunmalara unutan, bırakan 
              dokunmalarda yakan, yıkayan 
              dokunmalar ile var 
              dokunmaları ile yok sayan 
                   kendi yangınında,
diğerlerinin beş vakit hâlinin, 
 yangınından bulaşmış
yangınına ağlayan
  söyler misin:
hangi şehirde oldugumuzun ne önemi var ki!
her şehir kendi yangınını öğütlerken sana,
ve her yangını dişlerimle öğütürken ben!

Reha YÜNLÜEL

## Yürek Çekimi

yürek çekimi
 
yüreğim (s)ağır bugün: 
hafızasını kaybetmiş, arterler! 
atar, toplar olmuş 
toplar, atar! 
yüreğim (b)ağır bugün: 
bir el bombasının 
pimine sarılmış eli 
engelleyen el gibi 
yüreğim (ç)ağır bugün: 
sakin, 
sessiz, 
dağınık 
yüreğim ağır bugün: 
kanunsuz çalan müziğinde çekiminin, 
bir göle düşen taşın hafifliğinde 
sevişiyor düşüşüyle 
  
yüreğim yürek bugün! 

Reha YÜNLÜEL

Reha YÜNLÜEL

## Zenci Kardeşime

-zenci kardeşime-

yağmur giderdi

karasını derinin

bu im'ine dost, bize düşman paratorluk değil!

ve yağmur siyaha kesti

yoğurt siyaha

peynir siyaha

tüm bulutları siyaha

çamur ton değiştirdi alelacele

 sim'ledi, sip'ledi

 lâkin gene de siklemedi

bir vakit sonra

nuh geldi

'G' mi? diye sordu

cümle hayvanat salladı böğürtüyle

 kafasını, kuyruğunu, kıçını

nuh bir rengi, buladı bir sese

sesi kısıldı, rengi attı

renkten renge girdi nuh, sesten sese

hun oldu, nush oldu

köteksiz Ağrı'ya yollandı "'G' mi?"

yolculuk ağrılı oldu

içinden ve içten oldu

din değiştirdi gün değiştirdi

dinden güne, günden dine döndü

durdu, dinlendi

deniz çekildi

dağ kaldı

nuh ve cümle hayvanat bakakaldı

bir renk indi gemiden

çok ses oldu

soru

o dağ başında unutuldu

çokbin sene sonra

bir kendini bilmez

soruyu buldu

 umuttu, damıttı, eritti

 bileyledi, eğirdi

 öksürdü, tıksırdı

soru

zenci kardeşim oldu.

  
  
Reha YÜNLÜEL

Reha YÜNLÜEL