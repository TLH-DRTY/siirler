## Hasan Ercan ABASLI

### Sahtenin Ölümü

Ve  gülerken 
yapışıverecek o sahte gülüşün suratına,
Hoyratça kopup 
           sonra düşüp kırılacak 
                           buz kalpler gibi
Yapayalnız kalacaksın, çırılçıplak.
Konuşmak isteyince dökülecek porselen dişlerin,
Eriyen gözlerini tutacak ellerin kalmayacak,
Bir rüzgâr uçuracak peruğunu, sen  yine damdazlak.
Başlangıcına döneceksin, 
                                        bir avuç kül olacak madden
Bekle,
Ölüm seni gülerken yakalayacak

Hasan Ercan ABASLI

### Sana Mutluluk 
  Vaadetmiyorum ki Ben

Sana mutluluk vaadetmiyorum ki  ben
Bir ömür savaşmalısın benimle.
Bir lokma da  olsa,
               ortağı olmalısın aşımın
Teselli vermelisin, en zayıf anımda. 
Sevgi tutmalı bizi ayakta 
               o sevgi için yaşamalıyız.
Dik olmalı başın, yalnız omuzlarımda ağlamalısın.
“Yalnız beni sev” demiyorum, yalnız benim olmalısın!
Seni,
Seni sen yapan kişiliğin sevdirdi  bana
Hayalimden gitmeyen yüzünde değilim.
Sana dokunmak değil, seni hissetmek istiyorum,
Seninle ağlamak, seninle gülmek derdim.
Sana mutluluk vaadetmiyorum ki ben,
İkimiz için
                 sonsuz bir huzur istiyorum.

Hasan Ercan ABASLI