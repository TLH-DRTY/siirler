## Osman Serhat ERKEKLİ

### Erenköyünde Bir Anne

Erenköyünde bir anne, maskesiz, sade...
Şiirin okşadığı kalem misali bir çocuk
Boyuna annesini, annesinin çantasını karıştırıyor
Anne uzatıp veriyor kendini, her şeyini
Gülümsüyor sade
"Gök kubbenin umursamazlığı şaşılacak şey"
Görmüyor bu insan, anneyi
Çocuk boyna karıştırıyor
İşte o olmaz, demiyor anne
Belki bir dudak boyası, çıksa, çıkmıyor.
An-ne diyor çocuk
kadın gülümsüyor sade.

Osman Serhat ERKEKLİ

### Şair ve Çingene

Elimizde değnekler yukarda ay
Parlıyor kerkenezin kanatları
                            ayışığında
Bir çingene çocuğuyla
                       yürüyoruz
Rüyamda
Ceviz zamanı geçti diyorum
O, bit geçmiştir benden sana
                                 diyor
Gece uyanıyorum odamda
                     ateşböcekleri
Elimde bir demet öksüz gül
Bir zaman ben de öyle
                       yaşamıştım

Osman Serhat ERKEKLİ

### Yüksekkaldırım

Yüksekkaldırım'da şarkılar nöbet tutar
nöbeti tutar kötü kadınların
o kadınlar iyi midir kötü müdür bilinmez
gider gitmez Galata Kulesi başka bir ile
biriyle mi gitti derler o kadınlardan ceneviz'e
                   deseler-
-de bakir midir bakire midir bilinmez.

Osman Serhat ERKEKLİ