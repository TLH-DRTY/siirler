## Cem GÜNEŞ

### Bir Zamanlar
Okulumuz

Tozlu, ıslak

kimi zaman da kalabalık kaldırımlardan

yürüyerek varırdık

Tavanı akan spor salonu

çoğu zaman bizler tarafından

hem çizilip hırpalanmış

hem de zımparalanabilmiş sıralar

genellikle yasak arka bahçe...

aşınık pencereler...

laboratuarda araç gereç hak getire!..

Ailesinden fedakar öğretmenler

okulun hatıralarla dolu bahçesi

Tuvaletlere sigara baskınları

buruk gençlik aşkına yolaçmış

asistan öğretmen

coşkulu okul çıkışları

küçük radyo... yere düşen para...

ağustos böceği ve karınca...

...çarşıdan aldım bir tane...

sandığımızdan çok şeyler vermiş bizlere

Cem GÜNEŞ

### Krallığa Çağrı

KRALLIĞA ÇAĞRI
Dört bir yanına haber salına krallığımızın

Svalbard, Finmark'tan

Agder, Herjedalen, Oppland, Trondelag'a kadar. 

Kral, kraliçe, prenses ve prens:

Tüm becerikli ozanlar biraraya getirile

Hünerleri, yazmak, söyleyip, işlemek

Dimağların dağarcıkları olasıya işlek

Kukulatası, takkesi, eldiveni dağınık

Çehresi, bakışı, halleri karışık:

Doğa, çiçek, güz, böcek, dal...

Bahar, ot, duygu, düş, tutku...

Aşk, sevgi, böğürtlen, his...

Dalga, buzul, ay, yıldız...

Irmak, kar, ayı, köpek...

Orman, ağıt, yamaç, tarla...

Hüküm, anlam, yardım, nutuk, töre, nizam, kural...

Hepsinin kızağı hazırlana.!
SEN KAL
 
 
Svalbard: Norveç'in kuzeyinde ve krallığa bağlı
adalar grubu.
Finmark, Agder, Oppland, Trondelag: Norveç'in değişik bölgeleri.
Herjedalen: Kalmar birliğinin dağılmasından önce Norveç'e
ait olan, ancak 
şimdi İsveç sınırları içinde bulunan bölge.

Cem GÜNEŞ

### Olanlar Oldu

Adını yazmıştım camın buğusuna

sonra;

yanına benimkini

Sense, elinden geleni yaptın

çocuksuluk gösterebilmek için

Gözlerini kırpışınla

açıklamıştın gizlerini

sözler verirken birbirimize!..

Yaz gelince, ne kar kaldı

ne buğu, ne de adımız kaldı

yaz tutulmuşluğu kısa sürecek yerde

haftalarca sürdü

terli, yapış yapış öğleden sonraları;

yine de gölgeler ısınamadı

yıldızlı geceyi çabuk unuttu toprak

Sense verdiğin bağlılık sözünü!..

Sonra, "son"bahar geldi

huş ağaçlarının(*) altında

yaprakları süpürdüm oturmadan

Ceketimin içine sakladım, utangaçlığımızı,

sadeliği ile

kuru balıkların üzerine düşmüş "söz"lerimizi
sakladım

bütün hikayeleri ile...

Şimdi karanlığa yakalandık

yatağım soğudu, ay doğmaz oldu

yüzüm soldu, toprak dondu

Olanlar oldu...
* Huş ağacı: Kuzey ülkelerinde sıkça
rastlanan, çınara benzer bir ağaç.

Cem GÜNEŞ

### Şatonun İçinde

Bir coşkudur sürüp gidiyor

müzikten mi? gençlikten mi?.. yoksa içkiden...

arada bir gülümseyen yüzlere

sanki kramp girmiş gibi ansızın

donmuş bunlar!.. donmuş!.. donmuş!..

Cem GÜNEŞ

### SIR... PERDE... AYNA...

Çatlak bir ayna
sekizyüzaltmış sayfalık günlük
sayısız tarihler
altmış sayfa özlem
bir sayfa iz birakmadan kayıp...
görecegiz!

bir sigara kaldı elde
bir de mumu üflemek
kurtuluş yanlızlığa kral olmak mı?

gözün perdesi var anladık!
kötülük onu istiyor
kararsızlar onunla bakıyor
filozoflar çekiştiriyor

aynada gördün kendini... anladık!
her gün başka şeye dikkat ediyorsun... yüzünde.?
aynalar farklılık gösteriyor
onlara yer bulmak zor
aynada dunyayı göreceğiz

yanıtı bulmak içinse
geçmişe döneceğiz.

Cem GÜNEŞ

### Şiirler

ŞİİRLER
Şiirler, yaşanacağı yaşanmışın, yaşanabilinirmişin
ışığına yansıtır.

Şiirler, mesajdan dolup, roman yazamaya üşenenlerin
bilgilerini;

sayfalara kıyamayanların, haykırışlarını duyurur,
temkinlice...

Şiirler, idraklerin ardı ardı ile gelmesi ve birinin,
birilerinin veya

bir "şeyin" baruta kibrit vurması ile dökülür kağıtlara...

Cem GÜNEŞ

### Yarım Kalan

Sonbahar-96

Uykudan yarı uyanabilmiş bir sabah

yıkılmış o küçük dünyanın ardından

hıçkıran konuşma

verilen yarım sözler

yarı dağınık saçlar

yarım bilet

başlayacak o belirsiz bekleyiş

yarıda kalmış aşkın;

kalpleri buzlaştıran soğukluğu

sonu görülememiş bir rüyanın

yarı silik çizgileri

parçalanmış

ama doğruyu birlikte bulan

iki ayrı yanlışız biz şimdi

Cem GÜNEŞ