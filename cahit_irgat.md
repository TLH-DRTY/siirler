# Cahit IRGAT

## Adam Olana Çok Bile

Ekmeðimi gözyaþýma bandým da yedim.

Cahit IRGAT

## Ağaç

Ağacım, dört kol çengi kıyamet
Her dalımda bir memleket
Uzar kollarım uzar
Taşımda toprağımda bereket
Köklerimden başlar hürriyet
Bana çarptıkça anlar
Yağmur yağmur olduğunu
Rüzgâr, rüzgâr.

Taşımda toprağımda kıyamet
Köklerimden başlar hürriyet.

Cahit IRGAT

## Ara Sokak

Gözlerim kan denizi,
Geleceğe sıçrıyor geçmişteki sızı.

Bir lokma bir hırka olmasa da olur,
İnsanoğlu ancak acılarla yoğrulur.
Dost, düşman yanyanalaştı;
Tırafiği zor bir çamur kavşaktayız:
Yaşamak geç, ölüm dur!

Cahit IRGAT

## İnsan Gibi

Çok yakında bir gün
Çok yakında bir gün
Ağır uykulardan uyanacaklar
Zor kapıları açacaklar
Yere sağlam basacaklar.

Sevgiden sırılsıklam
Yangınlanacak aşklar
Çok yakında bir gün
Çok yakında bir gün
İnsanlar insan gibi yaşayacaklar.

En dar en karanlık sokaklar
Çok yakında bir gün 
Çok yakında bir gün
Bayramlaşıp ışıyacaklar
Hürriyet giyecek aydınlık ayaklar.

Cahit IRGAT

## Memnunum Diyemem

Memnunum diyemem yaşadığıma,
Bana bir şey söylemiyor
Bu deniz parçası, bu taka.

Gün bitti, yollara düştü kahır
Ötme vapur, gelemem
Dört duvara sarılmışım.

Sarmadı gitti beni
Bu yandan çarklı dünya;
İki yakam bir araya gelmiyor
Ivırı zıvırı caba.

Parmak parmak çürüdü
Bir karış ömrüm,
Yalan şeyleri özlemişim, nâfile
Nâfile şiir yazmış, kahırla yıkanmışım,
Gülmüşüm söylemişim, boşvermişim her şeye,
Senin için yaşamışım insanoğlu, nâfile!

Cahit IRGAT

## Rüzgarlarım Konuşuyor

Bulutları seviyordum, hürriyeti seviyordum  
İnsanları seviyordum, yaşamayı seviyordum  
Bulutları gözlerimden boşalttılar bir gece.  
Yalan söylemeyen bir dünyada.  
Ben de yalan söyleyemem.  
Ve ben şeffaf, tertemiz  
Pırıl pırıl bağırıyorum:  
Yetişir oltaya yem  
Dile küfür olduğumuz,  
Yetişir bozuk para gibi savrulduğumuz.  
Gözlerim var, görüyorum:  
Yarı çıplak, çırılçıplak  
Ölülerle dolu toprak  
Ölüler sarmaş dolaş  
Ölüler sivil, asker, ihtiyar  
Ölüler buram buram  
Nefret kokuyor  
Ve dilim var, söylüyorum:  
Benim de altçenemi  
Gözlerimi alacaklar belki de  
Yaşamak ve hürriyet istedim diye  
Ve belki de bir sabah  
Gün doğmadan az önce  
Heykelim dikilecek  
Bir darağacına.

Cahit IRGAT

## Sokak

Ýnsanlar geçiyor sokaklardan
Kendi ölüleri omuzlarýnda
Bir hayat nefes nefese, orman orman
Ýnsanlar geçiyor sokaklardan
Sevgiler taþmýþ, merhametler taþ
Buram buram tütüyoruz taþtan topraktan.

Cahit IRGAT