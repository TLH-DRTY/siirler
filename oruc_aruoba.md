## Oruç ARUOBA

### Gündüz Yarasaları

I.


Neyiz ki biz?

İlk ışınları görününce güneşin,

Kaparız tepenin gözkapaklarını  

Çam değiliz ki, kollarımız açık

Ürpererek karşılayalım donuk ışığı.

Gölgeler kısalınca çıkarız ortaya,

Açıklıktır, aydınlıktır aradığımız,

Parlaklıkta bulur gücünü görüşümüz.

Tanımayız alacakaranlığı delen,

Tepelerin arasından seçen bakışı.

Kör olmuş ışıktan gözlerimiz.

Gündüz yarasalarıyız biz.

 

II.

 

Geceyi düşleriz gündüzken,

Geceyken de gündüzü,

Yitirebileceklerimiz yitiktir 

Onlardan uzaktayken ama

Özleriz, döneriz yeniden

Yitirmeden

Yitirebileceklerimizi

Yitiremediklerimize.

Yitirebilirdik, deriz;

Ama yalnızca bir fiil çekimi bu 

Tutsaklıklara bağlamışız özgürlüğümüzü.

Gündüz yarasalarıyız biz.

 

III.

 

Sağlamdır düşünce temellerimiz,

Ama altlarında kist vardır, sonra kum 

Dururuz gerçi, sapasağlam, kalın

Taştan duvarlarımızla, dimdik

Ayakta; ama biraz su, bir sızıntı

Kaydırır temellerimizi hemen.

Duyarız yerçekimini hemen,

Titreriz. Sımsıkı, gergin

Bağlar vardır

Düşüncelerimizi ayakta tutan, ama,

Ya temelsizse temeli

Bütün bu bağları

Bağlayan

Bağın?

Bağlantısızca bağlarız bağlarımızı.

Gündüz yarasalarıyız biz.

Oruç ARUOBA

### Kendi Olarak Sana Gelen

Kendi olarak, sana gelen-
sana gereksinimi olmadan, seni isteyen-
sensiz de olabilecekken, senin ile olmayý seçen-
kendi olmasýný, seninle olmaya baðlayan- -
O, iþte...

Oruç ARUOBA

### Ne Ki Hiç

enkse
fırtına gelecek demek.
22 Kasım'94
Karamürsel

		202.
		Tam da göremediğinde
		köpürüverir gene
		Dalga.
		22 Kasım'94
		Karamürsel

			200.
			Bakalım şu son pencere de
			Ne zaman sönecek
			artık...
			10 Mart'95
			Çiftehavuzlar


319.
Yapraklar titriyorlar
beklentileriyle --
neredesin? ...

10 Mart'95
Çiftehavuzlar
		312.
		Sipsivri minare --
		ne istiyorsun:
		yeri mi, göğü mü? ...
		
10 Haziran'95
Eskişehir
			66.
			Ne çok şey oluşuyor
			senden uzakta --
			uzaksın işte
			
17 Ekim'94
			Çiftehavuzlar




4.
Martı seslerinden
anlarsın
Deniz'e yaklaştığını.

14 Temmuz'94
Çiftehavuzlar



		(numarasız)

		Bademlerimi sakla--
		dönünce
		alacağım onları
		
16 Ekim 1992
		Yalıkavak

			(numarasız)
			Ağaçlar
			kulak kabartmışlar:
			Dolunay'ı dinliyorlar.
			
24 Mayıs'94
Çiftehavuzlar

5.

Seni sevdiğimden başka
hiçbir şeyden
emin değilim--

22 Temmuz
Çiftehavuzlar
		129.
		Kirli denizde
		ak Martılar
		nasıl temizleniyorlar?
		
1 Ocak'95
		Karamürsel

			126.
			"Bir deniz bulmak,
			anlamak en sonunda da
			yaşamak ne?"
			
17 Aralık'94
			Çiftehavuzlar


376.

Sen mezarım olsaydın
mışıl mışıl uyurdum
içinde.

17 Kasım'95
Çiftehavuzlar




		426.
		NE Kİ HİÇ

		Şimdi gelecek
		sana Bahar yeniden:
		bırak, bilme, ne --

		ne bil, ne bilme:
		gelsin hepsi yeniden
		sen bilmeden, hiç...
		
30 Mart'96
		Çiftehavuzlar



			372.

			Göğsündeki tuz tanelerini
			pırıldatıyor
			Güneş.
			
30 Eylül'95
			Yalıkavak
322.
Kırlangıç,
Sinek'ten daha hzılı olmak zorundadır,
ki --

22 Haziran'95
Çiftehavuzlar
		295.
		Kaç tane Güneş var
		gözümde -- sayamıyorum
		bir türlü...
		
30 Mayıs'95
		Yalıkavak
			19.
			Capcanlı Sardunya çiçekleri
			sonlarından
			habersiz.
			
30 Ağustos'94
			Arkent

16.

Yavaş rüzgârı
altına alıp
denize gitti Martı

28 Ağustos'94
Arkent

		206.
		Unutma:
		dünyanın geçişinden
		arta kalanlar var.
		
18 Mart'95
		Karamürsel



			
412.
			Çoğaltıp durma
			haiku'larını -
			bak şu dingin Karga'ya:

			ne zaman
			huzur bulacak
			bu çalkantılı yaşamın?

			- orada işte:
			ki hiç - -
			
11 Mart'96
			Çiftehavuzlar

"Haiku yazdığımı -yani, yazdıklarımın haiku olduğunu- başlangıçta farketmedim. Başo'yla tanışmam
Mayıs'93'de oldu; oysa çok önceleri, ancak 
haiku sayılabilecek metinler yazmıştım -yani, sonradan 
farkettim ki, yazmışım...(
tümceler'e aldığım metinlerin birçoğu, ilk kavranış açısından da, kâğıda
dökülüş açısından da -bazısı biçimsel olarak bile-, haiku sayılabilir.)
(...)

Belki, çekici olan, sınırlandırılmışlıktı: "Pekâlâ, söyle bakalım ne söyleyeceksen; ama yalnızca onyedi
nefesin var - ona göre!.." gibi bir kısıt, sanki rahatlatıcıydı bile: Yalnızca "söyle, hızla; ve geç..." gibi
bir anlamda da değil -imbiklemek gibi birşey: "Özü bul -çok söyleme: tam yeterince..." gibi...
(...)

sezinlemeye başladım 
haiku'nun anlamını:-
Anlık bir anlam: gözüküp geçivereren bir görünüm -göze çarpıveren bir kavrama- daracık kavrayış
aralığından görülüveren kocaman dünya...
	Geçiciliğin kalıcılığı -
	kalıcı bir geçicilik..."


, Ekim 1996

Oruç ARUOBA

### Özlediğin Gidip Göremediğindir

Özlediðin, gidip göremediðindir;
ama, gidip görmek istediðin

Özlem, gidip görememendir; ama
gidip görmek istemen

Özlediðin, gidip görmek istediðin-
ama gidip göremediðin

Özlem, gidip görmek istemen-
ama, gidememen, görememen;
gene de, istemen

Oruç ARUOBA