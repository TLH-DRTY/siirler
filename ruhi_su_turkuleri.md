## Ruhi SU

### Çanakkale

ÇANAKKALE  
   
   
                                   
İmdi seferberlik ilan olanda                                    
Bir od düştü, cümle cihan ağladı  
Çanakkale içinde aynalı çarşı  
Anne ben gidiyorum düşmana karşı  
      Of, gençliğim eyvah!  
   
Çanakkale içinde bir uzun selvi  
Kimimiz nişanlı, kimimiz evli  
      Of, gençliğim eyvah!  
 
Çanakkale içinde vurdular beni  
Ölmeden mezara koydular beni  
     Of, gençliğim eyvah!  


                             
Halk Türküsü / RUHİ SU

Ruhi SU

### Sarıkamış

SARIKAMIŞ  
         
      Oltu'dan girdik de Sarıkamış'a  
      Akıl ermez orda yatan üleşe  
      Askeri kırdıran Enveri Paşa   
      Kitlendi kapılar, mekan ağladı  
         
      Yüzbaşılar, yüzbaşılar  
      Tabur tabura karşılar  
      Yağmur yağıp gün değişin  
      Yatan şehitler ışılar
      İbrişimin kozaları      Battın Avşar kazaları      Sarıkamış'ta kırıldı      Gonca gülün tazeleri
              
Halk Türküsü / RUHİ SU

Ruhi SU

### Kadınlarımız

KADINLARIMIZ 


Ayın altında kağnılar gidiyordu. 
Kağnılar gidiyordu Akşehir üstünden Afyon'a doğru. 
Toprak öyle bitip tükenmez.  
dağlar öyle uzakta, 
sanki gidenler hiçbir zaman 
                         
hiçbir menzile erişmeyecekti. 
Kağnılar yürüyordu yekpare meşeden tekerlekleriyle. 
ve onlar 
             
ayın altında dönen ilk tekerlekti. 
Ayın altında öküzler 
başka ve çok küçük bir dünyadan gelmişler gibi 
                                              
ufacık, kısacıktılar 
ve pırıltılar vardı hasta, kırık boynuzlarında 
ve ayakları altında akan  
                     
toprak 
                        
toprak 
                                    
ve 
                                         
topraktı 
Gece aydınlık ve sıcak 
ve kağnılarda tahta yataklarında  
koyu mavi humbaralar çırılçıplaktı. 
ve kadınlar  
birbirlerinden gizleyerek  
bakıyorlardı ayın altında 
geçmiş kafilelerden kalan öküz ve tekerlek ölülerine. 
Ve kadınlar 
bizim kadınlarımız: 
korkunç ve mübarek elleri, 
               
ince, küçük çeneleri, kocaman gözleriyle 
                       
anamız, avradımız, yarimiz 
ve sanki hiç yaşamamış gibi ölen 
ve soframızdaki yeri öküzümüzden sonra gelen  
ve dağlara kaçırıp uğrunda hapis yattığımız 
ve ekinde, tütünde, odunda ve pazardaki 
ve karasabana koşulan 
ve ağıllarda 
ışıltısında yere saplı bıçakların 
oynak, ağır kalçaları ve zilleriyle bizim olan 
                                   
kadınlar 
                                                
bizim kadınlarımız 
şimdi ayın altında  
kağnıların ve hartuçların peşinde 
harman yerine kehribar başaklı sap çeker gibi 
aynı yürek ferahlığı,  
aynı yorgun alışkanlık içindeydiler. 
Ve on beşlik şarapnelin çeliğinde 
               
ince boyunlu çocuklar oynuyordu. 
Ve ayın altında kağnılar 
       yürüyordu Akşehir üstünden
Afyon'a doğru 
             


                                                   
Nazım Hikmet

Ruhi SU

### Karayılan

KARAYILAN 
  


Atına binmişte elinde dizgin 
Vardığı cephede  hiç olmaz bozgun 
Çeteler içinde Yılan'ım azgın 
Vurun Antep'liler namus günüdür 
  


Sürerim, sürerim, gitmez kadana 
Fransız kurşunu değmez adama 
Benden selam söylen nazlı anama 
Analar da böyle yavru doğurmuş 


Karayılan der ki, harbe oturak 
Kilis yollarından kelle getirek 
Nerde düşman varsa orda bitirek 
Vurun Antep'liler namus günüdür 


                            
Halk türküsü /  RUHİ SU 
"Sabah oldu, sabah olduSigaram yanmaz olduSigaramın dumanındanGözlerim görmez oldu."
                           
Halk Türküsü / RUHİ SU

Ruhi SU

### Büyük Taarruz

BÜYÜK TAARRUZ  


Dağlarda tek tek ateşler yanıyordu  
Ve yıldızlar öyle ışıltılı, öyle ferahtılar ki  
şayak kalpaklı adam  
nasıl ve ne zaman geleceğini bilmeden  
                     
güzel rahat günlere inanıyordu  
ve gülen bıyıklarıyla duruyordu ki mavzerinin  
                                                                  
yanında,  
birdenbire beş adım sağında onu gördü  
paşalar onun arkasındaydılar  
O, saati sordu.  
Paşalar:"Üç" dediler.  
Sarışın bir kurda benziyordu.  
Ve mavi gözleri çakmak çakmaktı.  
Yürüdü uçurumun başına kadar,  
eğildi, durdu.  
Bıraksalar  
İnce, uzun bacakları üstünde yaylanarak  
ve karanlıkta akan bir yıldız gibi kayarak  
Kocatepe'den Afyon ovasına atlayacaktı.  


                                                   
Nazım Hikmet

Ruhi SU

### Süvarinin Türküsü

SÜVARİNİN TÜRKÜSÜ 


Dörtnala gelip Uzak Asya'dan 
Akdeniz'e bir kısrak başı gibi uzanan  
                                               
bu memleket bizim. 


Bilekler kan içinde, dişler kenetli, ayaklar çıplak 
ve ipek bir halıya benzeyen toprak,  
                               
bu cehennem, bu cennet bizim. 


Kapansın el kapıları, bir daha açılmasın, 
yok edin insanın insana kulluğunu, 
                                                
bu davet bizim. 


Yaşamak bir ağaç gibi tek ve hür 
ve bir orman gibi kardeşçesine, 
                                                  
bu hasret bizim. 


                                                         
Nazım Hikmet

Ruhi SU

### Kiziroğlu

KİZİROĞLU 
( Kiziroğlu, Köroğlunun hasmıdır. Bir gün Köroğlu, karısı Nigar
Hanım'la çadırında otururken bir ara dışarıya çıkar; bakar ki bir toz duman
kalkmış üstlerine doğru geliyor. Bunun Kiziroğlu Mustafa Bey olduğunu anlar
Köroğlu, yerine göre bileğini; yerine göre aklını kullanmasını bilen bir
kişiymiş. Hemen içeri girer. Karısı Nigar Hanım'a "Bana bir kahve pişir."
der ve sazını alır. Bu sırada Kiziroğlu da çadırın dışına gelmiş, içerden
gelen türküyü dinlemeye başlamıştır.) 
 


Aldı Köroğlu:  


Bir hışmınan geldi geçti 
Kiziroğlu Mustafa Bey 
Hışmı dağı deldi geçti 
-Kim kim? 
-Hanım kim? 
-Nigar kim? 
Kiziroğlu Mustafa Bey. 
              
Bir Bey oğlu 
              
Bir Han oğlu 


Bir at biner ala paça  
Mecal vermez kırat kaça 
Az kalsın ortamdan biçe 
-Kim kim? 
-Hanım kim? 
-Nigar kim? 
-Kiziroğlu Mustafa Bey 
             
Bir Bey oğlu 
             
Bir Han oğlu 
 


Aldı Köroğlu bir daha   
söyledi: 


Vay ben ona eş olaydım 
Peh! peh! peh! peh! 
Anadan onbeş olaydım 
-Ağam kim? 
-Paşam kim? 
-Nigar kim? 
-Hanım kim? 
-Kiziroğlu Mustafa Bey. 
           
Bir beyin oğlu  
           
Zor beyin oğlu 


Hay edende haya teper 
Peh! peh! peh! peh! 
Huy edende huya teper 
Hey! hey! hey! hey! 
Köroğlu'nu çaya teper 
-Ağam kim? 
Paşam kim? 
Nigar kim? 
Hanım kim? 
-Kiziroğlu Mustafa Bey 
               
Bir Beyin oğlu 
               
Zor beyin oğlu

Ruhi SU

### Söyleşi

SÖYLEŞİ 


Aldı aşık: 
Allah Allah desem gelsem 
Hakkın divanına dursam 
Ben bir yanıl elma olsam 
Dalında bitsem ne dersin? 


Aldı kız: Sen bir yanıl elma olsan 
Dalında bitmeye gelsen 
Ben bir gümüş çövmen olsam  
Çeksem indirsem ne dersin? 


Aldı aşık: 
Sen bir gümüş çövmen olsan 
Çekip indirmeye gelsen  
Ben bir avuç darı darı olsam  
Yere saçılsam ne dersin? 


Aldı kız: Sen bir avuç darı olsan 
Yere saçılmaya gelsen 
Ben bir güzel keklik olsam 
Bir bir toplasam ne dersin? 


Aldı aşık: Sen bir güzel keklik olsan  
Bir bir toplamaya gelsen 
Ben bir yavru şahin olsam 
Kapsam kaldırsam ne dersin? 


Aldı kız: Sen bir yavru şahin olsan  
Kapıp kaldırmaya gelsen 
Ben bir sulu sepken olsam 
Kanadın kırsam ne dersin? 


Aldı aşık: Sen bir sulu sepken olsan 
Kanadım kırmaya gelsen 
Ben bir deli poyraz olsam  
Tepsem dağıtsam ne dersin? 


Aldı kız: Sen bir deli poyraz olsan 
Tepip dağıtmaya gelsen  
Ben ulu bir hasta olsam 
Yoluna yatsam ne dersin? 


Aldı aşık: Sen ulu bir hasta olsan 
Yoluma yatmaya gelsen 
Ben bir Azırail olsam 
Canını alsam ne dersin? 


Aldı kız: Sen bir Azırail olsan  

Canımı almaya gelsem 

Ben bir cennetlik kul olsam 

Cennete girsem ne dersin? 


Aldı aşık: 
Sen bir cennetlik kul olsan 

Cennete girmeye gelsen 

Pir Sultan üstadın bulsan 

Bilece girsek ne dersin! 


                     
Pir Sultan Abdal

Ruhi SU

### Cerenler

CERENLER 
Şu cerenin sulakların gezmeli Kalem alıp kaşın gözün yazmalı Burnu hızmalı Türkmen kızları 
Seherden uğruma çıktı bu ceren Başımı sevdaya saldı bu ceren 
Ağca ceren söker gelir sürekten Avcıların seyir eder ıraktan Kızıl koltuktan da yandan kürekten Vur yeğen üstüne ceren geliyor.

Ruhi SU

### Bir Çamşıhı Türküsü

BİR ÇAMŞIHI TÜRKÜSÜ 
Bilmem bu feleğin bende nesi var Her vardığım yerde yar ister benden Sanki benim mor sümbüllü bağım var Zemheri ayında gül ister benden 
Yoruldum da yol üstüne oturdum Güzeller başıma derilsin diye Gittim padişahtan ferman getirdim Herkez sevdiğine sarılsın diye 
Evlerinin önü zeytin ağacı Dökülmüş yaprağı kalmış siyeci Eğer senin gönlün bende yok ise Sen bana kardeş de, ben sana bacı

Ruhi SU

### Aşkın Aldı Benden Beni

AŞKIN ALDI BENDEN BENİ 
 


Aşkın aldı benden beni / bana seni gerek seni 
Ben yanarım dünü günü / bana seni gerek seni 


Ne varlığa sevinirim / ne yokluğa yerinirim 
Aşkın ile avunurum / bana seni gerek seni 


Aşkın aşıklar öldürür / aşk denizine daldırır 
Tecelli ile doldurur / bana seni gerek seni 


Aşkın şarabından içem / Mecnun olup dağa düşem 
Sensin dün ü gün endişem / bana seni gerek seni 


Yunus’durur benim adım / gün geçtikçe artar odum 
İki cihanda maksudum / bana seni gerek seni

Ruhi SU

### Dervişlik Baştadır Tacda Değildir

DERVİŞLİK BAŞTADIR TACDA DEĞİLDİR 


Dervişlik baştadır, tacda değildir 
Kızdırmak oddadır, sacda değildir 
Eğer bir müminin kalbin yıkarsan 
Hakka eylediğin secde değildir 


Ararsan Allah’ı kalbinde ara  
Kudüs’te Mekke’de Hac’da değildir 
Kabul et Yunus’un ergen sözünü 
Tezcek gelir başa, geçte değildir.

Ruhi SU

### Evvel Benem Ahır Benem

EVVEL BENEM AHIR BENEM 


Evvel benem ahır benem / canlara can olan benem 
Azıp yolda kalmışlara / Hızır meded eren benem 


Düz döşedim bu yerleri / baskı kodum bu dağları 
Sayvan gerdim bu gökleri / geru sonra düren benem 


Bir niceye verdim emir / devlet ile sürdü ömür 
Yanan kömür kızan demir / örse çekiç salan benem 


Yunus değil bunu diyen / kendiliğidir söyleyen 
Mutlak kafir inanmayan / evvel ahır heman benem

Ruhi SU

### Hak'tan İnen Şerbeti

HAK'TAN İNEN ŞERBETİ  


Hak'tan inen şerbeti / içtik Elhamdülillah  
Şol kudret denizini / geçtik Elhamdülillah  


Şol karşıki dağları / meşeleri dağları  
Sağlık safalık ile / geçtik Elhamdülillah  


Kuru idik yaş olduk / ayak idik baş olduk  
Havalandık kuş olduk / uçtuk Elhamdülillah  


Vardığımız illere / şol safa gönüllere  
Halka Taptuk manisin / saçtık Elhamdülillah  


Beri gel barışalım / yad isen bilişelim  
Atımız eyerlendi / eştik Elhamdülillah  


Derildik pınar olduk / irkildik ırmak olduk  
Aktık denize daldık / taştık Elhamdülillah  


Taptuk'un tapusunda / kul olduk kapusunda  
Yunus miskin çiğ idik / piştik Elhamdülillah

Ruhi SU

### Gel Bir Şaha Kul Ola Gör

GEL BİR ŞAHA KUL OLA GÖR  


Gel bir şaha kul ola gör / hergiz ma'zul olmaz ola  
Bir eşiğe yastanı gör / kimse elden almaz ola  


Bir toyu toylamak gerek / bir soyu soylamak gerek  
Bir sözü söylemek gerek / melekler de bilmez ola  


Yunus imdi var tek otur / yüzünü hazrete götür  
Özün gibi bir er getir / hiç cihana gelmez ola

Ruhi SU

### Her Kime Kim Dervişlik Bağışlana

HER KİME KİM DERVİŞLİK BAĞIŞLANA  


Her kime kim dervişlik bağışlana  
Kalpı gide pak ola gümüşlene  


Nefsinden misk ile amber tüte  
Budağından il ü şar yemişlene  


Yaprağı dertli için derman ola  
Gölgesinden çok kademler işlene  


Aşkın gözü yaşı hem göl ola  
Ayağından saz bitip kamışlana  


Cümle şair dost bahçesi bülbülü  
Yunus Emre arada dürraçlana

Ruhi SU

### Be Hey Kardeş Hakkı Bulam Mı Dersin

BE HEY KARDEŞ HAKKI BULAM MI DERSİN  


Be hey kardeş hakkı bulam mı dersin  
Hakka yarar amel işlemeyince  
Bu sırrın ötesin duyam mı dersin  
Mürşid-i kamille başlamayınca  


Gel hey kardeş gel sen birliğe özen  
Birliktir her nefsin kal'asın bozan  
Hiç kendi kendine kaynar mı kazan  
Çevre yanın ateş eylemeyince  


Aşkın odu geldi yüreğim harlar  
Aşkı olan, arı kendini neyler  
Behey Yunus sana söyleme derler  
Ya ben öleyim mi söylemeyince

Ruhi SU

### Aşık Sana Bir Sözüm Var

AŞIK SANA BİR SÖZÜM VAR  


Aşık sana bir sözüm var, bu arş nenin üstündedir  
Hikmetine akıl ermez, bu arş kürsün üstündedir  


Kamil sana bir sözüm var, bu kürs nenin üstündedir  
Hikmetine akıl ermez, bu kürs levhin üstündedir  


Derviş sana bir sözüm var, levih nenin üstündedir  
Hikmetine akıl ermez,  levih gökler üstündedir  


Kamil sana bir sözüm var, yerler nenin üstündedir  
Hikmetine akıl ermez, yerler öküz üstündedir  


Derviş sana bir sözüm var, öküz nenin üstündedir  
Hikmetine akıl ermez,  öküz balık üstündedir  


Aşık sana bir sözüm var, balık nenin üstündedir  
Hikmetine akıl ermez, balık suyun üstündedir  


Aşık sana bir sözüm var, su da nenin üstündedir  
Hikmetine akıl ermez, su rüzgarın üstündedir  


Yüzünü Hürmüz'e tutmuş, kuyruğun firenge atmış  
Yeri götren sarı öküz, yüz on dört bin yaşındadır  


Kabe'yi belinde tutmuş, ağzını Hürmüz'e açmış  
Kuyruğun karnına atmış, mağrib maşrık başındadır  


Gözlerin ırmayıp bakar, silkinse dünyayı yıkar  
Şundan hayli elem çeker, bir sinecek başındadır  


Gönü var dağlardan kalın, tüketmez mahluklar yağın  
Kuvvetlidir şöyle yeğin, sanki on dört yaşındadır  


Titreyişi zelzeledir, boynuzları velveledir  
On iki ayağı vardır, her biri bir kösededir  


Aşık Yunus söyler bunu, ne güzel yaratmış Gani  
Çifte koşayıdım onu, hikmet onun işindedir

Ruhi SU

### Yalancı Dünyaya Konup Göçenler

YALANCI DÜNYAYA KONUP GÖÇENLER  


Yalancı dünyaya konup göçenler  
Ne söylerler, ne bir haber verirler  
Üzerinde türlü otlar bitenler  
Ne söylerler, ne bir haber verirler  


Kimisinin biter üstünde otlar  
Kiminin başında sıra serviler  
Kimi masum, kimi güzel yiğitler  
Ne söylerler, ne bir haber verirler  


Toprağa karışmış nazik tenleri  
Söylemeden kalmış tatlı dilleri  
Gelin duadan unutman bunları  
Ne söylerler, ne bir haber verirler  


Yunus der ki gör takdirin işleri  
Dökülmüştür kirpikleri kaşları  
Başları ucunda hece taşları  
Ne söylerler, ne bir haber verirler,

Ruhi SU

### Ya İlahi Ger Sual Etsen Bana

YA İLAHİ GER SUAL ETSEN BANA  


Ya ilahi ger sual etsen bana  
Cevabım işbudurur anda sana  


Ben bana zulmeyledim ettim günah  
Neyledim nettim sana ey padişahım  


Nesne eksildi mi mülkünden senin  
Geçti mi hükmüm ya hükmünden senin  


Rızkını yeyip seni aç mı kodum  
Ya yeyip öynünü muhtaç mı kodum  


Hiç Yunus'tan değdi mi sana ziyan  
Sen bilirsin aşikare vü nihan  


Bir avuç toprağa bunca kıyl ü kal  
Neye gerek ey kerim ü zül-celal

Ruhi SU

### Dolap Niçin İnilersin

DOLAP NİÇİN İNİLERSİN  


Dolap niçin inilersin /derdim vardır inilerim  
Ben Mevlaya aşık oldum / onun için inilerim  


Benim adım dertli dolap / suyum akar yalap yalap  
Böyle emreylemiş Çalap / derdim vardır inilerim  


Beni bir dağda buldular / kolum kanadım kırdılar  
Dolaba layık gördüler / derdim vardır inilerim  


Dağdan kestiler hezenim / bozuldu türlü düzenim  
Ben bir usanmaz ozanım / derdim vardır inilerim  


Suyu alçaktan çekerim / çıkar yüksekten dökerim  
Görün ben neler çekerim / derdim vardır inilerim  


Yunus bunda gelen gülmez / kişi muradına ermez  
Bu fanide kimse kalmaz / derdim vardır inilerim

Ruhi SU

### Biz Dünyadan Gider Olduk

BİZ DÜNYADAN GİDER OLDUK  


Biz dünyadan gider oldu / kalanlara selam olsun  
Bizim için hayır dua / kılanlara selam olsun  


Ecel büke belimizi / söyletmeye dilimizi  
Hasta iken halimizi / soranlara selam olsun  


Tenim ortaya açıla / yakasız gömlek biçile  
Bizi bir asan veçhile / yuyanlara selam olsun  


Dünyaya gelenler gider / hergiz gelmez yola gider  
Bizim halimizden haber / soranlara selam olsun  


Miskin Yunus söyler sözün / yaş doludur iki gözün 
Bilmeyen ne bilsin bizi / bilenlere selam olsun

Ruhi SU

### Geldi Geçti Ömrüm Benim

GELDİ GEÇTİ ÖMRÜM BENİM  


Geldi geçti ömrüm benim / şol yel esip geçmiş gibi  
Hele bana şöyle gelir / bir göz açıp yummuş gibi  


İşbu söze Hak tanıktır / bu can gövdeye konuktur  
Bir gün ola çıka gide / kafesten kuş uçmuş gibi  


Miskin adem oğulları / ekinlere benzer gider  
Kimi biter kimi yiter / yere tohum saçmış gibi  


Bu dünyada bir nesneye / yanar içim göynür özüm  
Yiğit iken ölenlere / gök ekini biçmiş gibi  


Bir hastaya vardın ise / bir içim su verdin ise  
Yarın orda karşı gele / Hak şarabın içmiş gibi  


Yunus Emre bu dünyada / iki kişi kalır derler  
Meğer Hızır, İlyas ola / abıhayat içmiş gibi

Ruhi SU

### Taştın Yine Deli Gönül

TAŞTIN YİNE DELİ GÖNÜL  


Taştın yine deli gönül / sular gibi çağlar mısın  
Aktın yine kanlı yaşım / yollarını bağlar mısın  


Nidem elim ermez yare / bulunmaz derdime çare  
Oldum ilimden avare / beni bunda eğler misin  


Yavı kıldım ben yoldaşı / onulmaz bağrımın başı  
Gözlerimin kanlı yaşı / ırmak olup çağlar mısın  


Ben toprak oldum yoluna / sen aşırı gözetirsin  
Şu karşıma göğüs geren / taş bağırlı dağlar mısın  


Karlı dağların başında / salkım salkım olan bulut  
Saçın çözüp benim için / yaşın yaşın ağlar mısın

Ruhi SU

### Atladım Girdim Bağa

ATLADIM GİRDİM BAĞA 


                                
Karacaoğlan'a sahip çıkan Saimbeyli 
                               
Farsaklarının bir düğün türküsü 


Atladım girdim bağa 
Alnım değdi yaprağa 
Sevdiğimi verseler 
Girmem kara toprağa 


Kayalar kertilir mi 
Ağ terlik yırtılır mı 
Ergen kız, cahil oğlan 
İnkardan kurtulur mu 


Çıktım dam loğlamaya 
İndim yar yollamaya 
Yar gedikten aşarken 
Başladım ağlamaya 


Ey gelinler, ey kızlar 
Vabalım boynunuza 
Vurun, vurun öldürün 
Ya alın koynunuza 


                              
Arılar da konmaz oldu pürene 
                             
Şükür olsun bu sevdayı verene

Ruhi SU

### Ağalar Ben Bir Güzel Gördüm

AĞALAR BEN BİR GÜZEL GÖRDÜM 


Ağalar ben bir güzel gördüm 
Cennet kadını kadını 
Desem dile destan olur 
Demem adını adını 


İki bülbül geldi öterek 
Derdini derdime katarak 
Sevdiğine dem tutarak 
Eder odunu odunu 


Gülleri var oymak oymak 
Olur mu hiç yare doymak 
Ne bal verir, ne de kaymak 
Yarin tadını tadını 


Karacoğlan der gam yüküm 
Bir güzelde kaldı aklım 
Zalım engel bozdu fakım 
Kurdum didini didini

Ruhi SU

### Sahilde Uğradım Ben Bir Güzele

SAHİLDE UĞRADIM BEN BİR GÜZELE 


Sahilde uğradım ben bir güzele 
Her ne dediysem de yolunan gider 
Uydurmuş kendine üç beş menendin 
Sanırsın sadrazam tuğunan gider 


Gün değişin ışılar sırmalar 
Siyah zülfü mah yüzünü tırmalar 
Zamanede tülek olmuş turnalar 
Bozulmuş katarı cığınan gider 


Der Karacoğlan da hamleler bize 
Öptükçe yanağından ter damlar yüze 
Dedim kızlar yoldaş olam ben size 
Dedi oğlan biziynen del'olan gider

Ruhi SU

### Bugün Yardan Haber Geldi

BUGÜN YARDAN HABER GELDİ 


Bugün yardan haber geldi 
Bir bir yandan bir bir yandan 
Eğildim bir buse aldım 
Bir bir yandan, bir bir yandan 


Güzel olanı severler 
Yanağından gül dererler 
Kulakta mengüş küpeler 
Bir bir yandan, bir bir yandan 


Şekerden şerbet ezerler 
İnce tülbentten süzerler 
Dört yanım almış güzeller 
Bir bir yandan, bir bir yandan 


Karacoğlan gel yanıma 
Seni sarayım canıma 
Dola kolların boynuma 
Bir bir yandan, bir bir yandan 
                 
Karacaoglan / RUHİ SU

Ruhi SU

### Dinleyin Ağalar Size Bir Şey Söyleyim

DİNLEYİN AĞALAR SİZE BİR ŞEY SÖYLEYİM 


Dinleyin ağalar size bir şey söyleyim 
Hatırdan gönülden geçici olma 
Bir yiğidin amanını kesişin 
Sırrını ellere açıcı olma 


Meclise varışın kamili dinle 
El iki söylerse, sen bir söyle 
Elinden geldikçe sen iyilik eyle 
Sakın ol, başlara kakıcı olma 


Karacoğlan kalk gidelim buradan 
Allahımız seni beni yaradan 
Sakın kendini haram ile zinadan 
İnsanı insana takıcı olma

Ruhi SU

### Ben Meylimi Üç Güzele Düşürdüm

BEN MEYLİMİ ÜÇ GÜZELE DÜŞÜRDÜM 


Ben meylimi üç güzele düşürdüm 
Biri Şemsi, biri Kamer, ille Elif 
Onların aşkıyla aklım şaşırdım 
Biri Şemsi, biri Kamer, ille Elif 
                       
Onların aşkıyle aklım şaşırdım 
                       
Hangisinden yad eyleyim gönlümü 


Birinin evleri kaya başında 
Birinin evleri alnım duşunda 
Biri yeni değmiş onbeş yaşında 
Biri Şemsi, biri Kamer, ille Elif 


Birinin parmağı dopdolu yüzük 
Birinin kolunda sırça bilezik 
Büyüğünü sevsem küçüğe yazık 
Biri Şemsi, biri Kamer, ille Elif 


Turna gelir, yüce dağı yol eder 
Ördek gelir, çayır çimen göl eder 
Üç güzel oturmuş bana el eder 
Biri Şemsi, biri Kamer, ille Elif

Ruhi SU

### Ela Gözlerini Sevdiğim Dilber

ELA GÖZLERİNİ SEVDİĞİM DİLBER 


Ela gözlerini sevdiğim dilber 
Yine sultan m'oldun elin üstüne 
Gördüm cemalini, eğlendim kaldım 
Selamına durdum yolun üstüne 


Bilmezem hastasın, bilmezem sarhoş 
Şol ela gözlere sürmeler çekmiş 
Taramış saçını kulunca dökmüş 
Salıvermiş ince belin üstüne 


Toplanmış yatıyor da yarin enleri 
Acep neye varır işin sonları 
Al yanak üstüne de çifte benleri 
Sandım kan damlamış karın üstüne 


Der Karacoğlan da ne gam ne keder 
Kız senin bakışın beni del'eder 
Vermezsen zekatın güzellik gider 
Karalar giymişin alın üstüne

Ruhi SU

### Yüce Dağdan Bir Yel Eser

YÜCE DAĞDAN BİR YEL ESER 


Yüce dağdan bir yel eser 
Eser Elif, Elif deyi 
Deli gönül abdal olmuş 
Gezer Elif, Elif deyi 


Elif'in uğru nakışlı 
Yavru balaban bakışlı 
Yayla çiçeği kokuşlu 
Kokar Elif, Elif deyi 


Elif kaşlarını çatar 
Gamzesi sineme batar 
Ak elleri kalem tutar 
Yazar Elif, Elif deyi 


Karacoğlan eğmelerin 
Gönül sevmez değmelerin 
İliklemiş düğmelerin 
Çözer Elif, Elif deyi

Ruhi SU

### Ak Ellerin Sala Sala Yürüyen

AK ELLERİN SALA SALA YÜRÜYEN 


Ak ellerin sala sala yürüyen 
Nasıl getireyim seni ele ben 
Ben şahin olsam da sen bir balaban 
Alsam cırnağıma çıksam yola ben 


İlinizde yok muyudu kadılar 
Ak ellerin altın tasta yudular 
Seni ban güvel ördek dediler 
Onun için dolanırım göle ben 


Hemene de Karacoğlan hemene 
Çanlı kervan indirmişim Yemen'e 
Sevdi isem ben yarimi kime ne 
Nettim ola şu koğlaşan ele ben

Ruhi SU

### Be Gaziler Be Yoldaşlar

BE GAZİLER BE YOLDAŞLAR 


Be gaziler be yoldaşlar 
Gittiğim yollar iniler 
Benim ah ile zarımdan 
Ağzımda diller iniler 


Adamsan meydanda otur 
İleri gel, cevap getir 
Melul melul olmuş yatır 
Zindanda kullar iniler 


İslam dinini yastılar 
Beni yarimden kestiler 
Süreyin deyi astılar 
Urganda gerdan iniler 


Karacoğlan  darağacından 
Yiğide ölüm gecinden 
Vefasız bir yar ucundan 
Aşık ah çeker, iniler

Ruhi SU

### Bire Ağalar Bire Beyler

BİRE AĞALAR BİRE BEYLER 


Bire ağalar bire beyler 
Ölmeden bir dem sürelim 
Gözümüze kara toprak 
Girmeden bir dem sürelim 


Buna felek derler felek 
Ne aman bilir, ne dilek 
Akıbet ömrümüzü helak 
Etmeden bir dem sürelim 


Karacoğlan der ki aman 
Güzelim sözüme inan 
Bu ayrılık bize heman 
Ermeden bir dem sürelim

Ruhi SU

### Çıktım Yücesine Seyran Eyledim

ÇIKTIM YÜCESİNE SEYRAN EYLEDİM 


Çıktım yücesine seyran eyledim 
Gönül eğlencesi küstü bulunmaz 
Dostlar bizden muhabbetin kaldırmış 
Hiçbir ikrarında ahdi bulunmaz 


Zülüfler top top olmuş cığalı 
Rakiplerin Hat'tan olmuş zevali 
Bir günahkar kulum doğdum doğalı 
Günahkar kulunun dostu bulunmaz 


Hani benim ile lokma yiyenler 
Canı başı dost yoluna koyanlar 
Sen ölmeden ben ölürüm diyenler 
Dostlar da geriye kaçtı bulunmaz 


Yine kırcılandı dağların başı 
Durmuyor akıyor gözümün yaşı 
Vefasız elinden gitse bir kişi 
Hakikat deminde desti bukunmaz 


Biz de gezer idik irfanda sazda 
Bile bulunurduk cemde niyazda 
Bize de gel oldu kanlı Sivas'ta 
Hızır Paşa bizi astı bulunmaz 


Pir Sultan Abdal'ım destim damanda 
İsmim Koca Haydar neslim Yemen'de 
Garip başa bir hal gelse zamanda 
Orda her kişinin dostu bulunmaz

Ruhi SU

### Gam Elinden Benim Zülfü Siyahım

GAM ELİNDEN BENİM ZÜLFÜ SİYAHIM 


Gam elinden benim zülfü siyahım 
Peykan değdi sinem yaralandı 
Suna başın için ağlatma beni 
Bugün sevda candan aralandı gel 


Gamdan hisar oldu mekanım yurdum 
İşitmez avanım, dinlemez virdim 
Bir değil, beş değil, on değil derdim 
Düğümler baş verdi, sıralandı gel 


Hasretine vasıl olam mı böyle 
Mecnun'a da baki kalır mı Leyla 
Ölümlü dünyadır, gel helal eyle 
Yüklendi barhanem, paralandı gel 


Pir Sultan Abdal'ım, haftada ayda 
Günler gelir geçer, bulunmaz fayda 
Gönül hak arzular canım hayhayda 
Toprağım üstüne kürelendi gel

Ruhi SU

### Divan

DİVAN  (Şem'i Baba'dan) 


Kimse Hak'ka vasıl olmaz 
                   
cümleden dur olmadan 
Her gönüle kan açılmaz 
                   
pak ü pürnur olmadan 
Sür çıkar gayri gönülden 
                   
ta tecelli kıla Hak 
Padişah konmaz saraya 
                   
hane mamur olmadan 
Hub cemalin Kabe'sidir 
                   
kıldı aşıklar tavaf 
Yerde Kabe, gökyüzünde 
                   
Beyti mamur olmadan 
Mest olanların kelamı 
                   
kendinden gelmez beri 
Ya niçin söyler enel Hak, 
                   
kişi Mansur olmadan 
Mestolup meydane geldim 
                   
ta ezelden ta ebed 
İçmişem aşkın şarabını 
                   
ab-ı engur olmadan 
Ölmeden evvel ölüben 
                   
sırrına mazhar olan 
Gördü onlar haşr-ı neşr-i 
                   
nefha-i sur olmadan 
Aşıkın çok derdi amma 
                   
sırrın izhar eylemez 
Söylemesi terk-i edep 
                   
çünkü destur olmadan 
Bir acayip derde düştü 
                   
tutuşur şem'i müdam 
Halka makbul olmak ister, 
                   
Hak'ka mağfur olmadan

Ruhi SU

### Şu Kanlı Zalimin Ettiği İşler

ŞU KANLI ZALİMİN ETTİĞİ İŞLER 


Şu kanlı zalimin ettiği işler 
Garip bülbül gibi zareler beni 
Yağmur gibi yağar başıma taşlar 
Dostun bir fiskesi yareler beni 


Dar günümde dost düşmanım bell'oldu 
On derdim var ise şimdi ell'oldu 
Ecel fermanı boyunuma takıldı 
Gerek asa, gerek vuralar beni 


Pir Sultan Abdal'ım can göğe ağmaz 
Hak'tan emrolmazsa ırahmet yağmaz 
Şu ellerin taşı hiç bana değmez 
İlle dostun gülü yareler beni

Ruhi SU

### Ben De Şu Dünyaya Geldim Sakinim

BEN DE ŞU DÜNYAYA GELDİM SAKİNİM 


Ben de şu dünyaya geldim sakinim 
Kalsın benim davam, divana kalsın 
Muhammet Ali'dir benim vekilim 
Kalsın benim davam, divana kalsın 


Yorulan yorulsun ben yorulmazam 
Derviş makamından ben ayrılmazam 
Dünya kadısına ben sorulmazam 
Kalsın benim davam, divana kalsın 


Ben de vekil ettim Bari Hüda'mı 
O da kulu gibi zulüm ede mi 
Orda söyletirler bir bir adamı 
Kalsın benim davam, divana kalsın 


Mümin müslim döşürür de cem olur 
Anda sınık yaralara em olur 
Kara taş erir de safi dem olur 
Kalsın benim davam, divana kalsın 


Pir Sultan Abdal'ım, dünya kovandır 
Giden adil beyler, gelen ihvandır 
Muhammed divanı ulu divandır 
Kalsın benim davam, divana kalsın

Ruhi SU

### Gel Benim Derdime Bir Derman Eyle

GEL BENİM DERDİME BİR DERMAN EYLE 


Gel benim derdime bir derman eyle 
Alemler derdine derman olansın 
Özümün hükmüne bir ferman eyle 
Alemler hükmüne ferman olansın 


Bir ismin Haydar'dır, bir ismin Ali 
Hak Murtaza dedi sana ya Veli 
Cihanın ahiri hem de evveli 
Velayet mülküne sultan olansın 


Pir Sultan Abdal'ım, meydanda merdim 
Her ner'ye baktımsa yarimi gördüm 
Seherde tesbihim evradım virdim 
Garip gönüllere mihman olansın

Ruhi SU

### Gelin Canlar Bir Olalım

GELİN CANLAR BİR OLALIM 


Gelin canlar bir olalım 
Münkire kılıç çalalım 
Hüseyn'in kanın alalım 
Tevekkeltü taalallah 


Özü öze bağlayalım 
Sular gibi çağlayalım 
Bir yürüyüş eyleyelim 
Tevekkeltü taalallah 


Açalım kızıl sancağı 
Geçsin Yezid'lerin çağı 
Elimizde aş bıçağı 
Tevekkeltü taalallah 


Mervan soyunu vuralım 
Hüseyn'in kanın soralım 
Padişahın öldürelim 
Tevekkeltü taalallah 


Pir Sultan'ım geldi cuşa 
Münkirlerin aklı şaşa 
Takdir olan gelir başa 
Tevekkeltü taalallah

Ruhi SU

### Gözleyi Gözleyi Gözüm Dört Oldu

GÖZLEYİ GÖZLEYİ GÖZÜM DÖRT OLDU 


Gözleyi gözleyi gözüm dört oldu 
Ali'm ne yatarsın günlerin geldi 
Korular kalmadı kara yurt oldu 
Ali'm ne yatarsın günlerin geldi 


Kızılırmak gibi bendinden boşan 
Hama'dan Mardin'den Sıvas'a döşen 
Düldül eyerlendi Zülfikar kuşan 
Ali'm ne yatarsın günlerin geldi 


Mümin olan bir nihana çekilsin 
Münafık başına taşlar dökülsün 
Sancağımız Kazova'ya dikilsin 
Ali'm ne yatarsın günlerin geldi 


Pir Sultan Abdal'ım bu sözüm haktır 
Vallahi sözümün hatası yoktur 
Şimdiki sofunun Yezid'i çoktur 
Ali'm ne yatarsın günlerin geldi

Ruhi SU

### Sordum Sarı Çiğdeme

SORDUM SARI ÇİĞDEME 


Sordum sarı çiğdeme 
Sen nerede kışlarsın 
Ne sorarsın be derviş 
Yer altında kışlarım  


Sordum sarı çiğdeme 
Yer altında ne yersin 
Ne sorarsın be derviş 
Kudret lokması yerim 


Sordum sarı çiğdeme 
Senin benzin ne sarı 
Ne sorarsın be kardeş 
Anam yer, babam yağmur 


Pir Sultan'ım erlerle 
Yüzü dolu nurlarla 
Ak sakallı pirlerle 
Çiğdemde dervişlik var.

Ruhi SU

### Ağıt

AĞIT 


            
(Bu ağıdı, babası için Pir Sultan Abdal'ın 
             
kızının söylediği rivayet edilir)  


Dün gece dün gece seyrim içinde 
Seyrim ağlar ağlar Pir Sultan deyi 
Gündüz hayalimde, gece düşümde 
Düş de ağlar, ağlar Pir Sultan deyi 


Uzundu, usuldu dedemin boyu 
Yıldız'dır yaylası, Banaz'dır köyü 
Yaz bahar ayında bulanır suyu 
Sular da ağlaşır Pir Sultan deyi 


Pir Sultan kızıydım ben de Banaz'da 
Kanlı yaş akıttım baharda güzde 
Koç babam astılar kanlı Sıvas'ta 
Darağacı ağlar Pir Sultan deyi 


Kemendimi attım dara dolaştı 
Kafirlerin eli kana bulaştı 
Koyun geldi, kuzuları meleşti 
Koçlar da ağlaşır Pir Sultan deyi 


Pir Sultan Abdal'ım ey yüce Gani 
Daim yediğimiz kudretin hanı 
Hakka teslim etti ol şirin canı 
Dostlar da ağlaşır Pir Sultan deyi

Ruhi SU

### Yürü Bire Hızır Paşa

YÜRÜ BİRE HIZIR PAŞA 


Yürü bire Hızır Paşa 
Senin de çarkın kırılır 
Güvendiğin padişahın 
O da bir gün devrilir 


Nemrut gibi Anka n'oldu 
Bir sinek havale oldu 
Davamız mahşere kaldı 
Yarın bu senden sorulur 


Şah'ı sevmek suç mu bana 
Kem bildirdin beni Han'a 
Can için yalvarmam sana 
Şehinşah bana darılır 


Hafid-i Pelgamber'im has 
Gel Yezid Hüseyn'imi kes 
Mansur'um beni dara as 
Ben ölünce il durulur 


Ben Musa'yım sen Firavun 
İkrarsız Şeytan-ı lain 
Üçüncü ölmem bu hain 
Pir Sultan ölür, dirilir

Ruhi SU