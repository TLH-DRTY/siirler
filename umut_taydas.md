## Umut TAYDAŞ

### Açlıktan Nefesimiz Kokmalı

bir flütün sesinden çıkıp çınlamak var kulaklarında, 
bir de ritim olmak kalçanın tok ses veren yerlerini arayarak, 
kelepçeli gözyaşlarım, düşürmüyorum, 
bir plağın hüzün dolu hışırtısını duyumsamalıyım sen saçımı okşarken, 
sen dönmelisin, ben sana dönmeliyim, dünya bize dönmeli bir müddet, 
soluyup kavurmalıyız hasreti, açlıktan nefesimiz kokmalı,  
öykünmesiz, katkısız, kutupsuz, 
sarılıp nakışlamalı gözleri, bakışıp uyuşturmalı kapaklarını, 
sırtım dudaklarını nasıl da istiyor şimdi, 
edepsizce özlemişim belli ki, 
kavuşulmalı, ayrılmama tarihini yazmalı,  
aşkı sağmalıyız günden, bize bir tek o lâzım, 
nasıl olsa besleniriz aşkın memelerinden, 
gel uzan yanıma, her şey tamam artık; 
ölüm nikâh yüzüklerimiz olsun... 

15.01.01 - 06:41 
"hayat yılmadan bowling oynar insanoğluyla, ne güzel lobutlarız"

Umut TAYDAŞ

### Aklımı Sana Çaldırdım

merhaba; 
sürpriz ha ? 
ümidimi kesmiştim, 
dün de, ondan önceki gün de, daha önce de... 
sesim yankılanıyor evde yine, bir insana çarpmıyor, 
belli ki yoksun, 
bugün de ewde yoksun, 
son zamanlarda heyecanlar çok kısa sürüyor, 
hezeyanlar etkiyor ömrüme, belki de sana, 
çavuşbaşı'nın, ağıllar'ın yiğitliği war serde, 
-yunus'un atının yelesinden tutmuşum, 
sadece "iyi"liğime güvenip 
boyumu aşkın köpeklerin arasından geçip, 
şapkamın içine hedik doldurmuşum, 
ne kepimi alabildi bu çağ,  
ne götü kaptırdım, 
seni selamlamak için açtığımda şapkamı, 
aklımı sana çaldırdım- 
yenilmemeyi de biliyorum, 
birilerinin gönlü olsun diye yenilmeyi de, 
hezeyanlar, titreyen parmaklarım, 
bunları uyumadan da atlatırım, 
yanına uzanıp konuşmak vardı, 
ayakta da olur hiç farketmez, 
oysa ki bugün de evde yoksun. 
tüm bildiklerimi unuttum, 
bütün bildiklerimi unuttum sana, 
başka yerlerini başkaları aldı, 
çamaşırlarımın beyazlığına annem şaşırdı, 
dışarıya gömlek katlıyorum hatta, 
kocaları işe gittikten sonra teyzelerin hallerini öğrendim, 
alışveriş kültürünü, adabını öğrenmeme az kaldı, 
ucuz diye aldığım mentollü şampuanın kafa derimi yakmasını saymazsak, 
pek de yanlış tercihlerim olmadı, 
bir de artislik yapıp üzerimde denemeden aldığım t-shirt var, 
giysem, görsen büstiyer sanırsın, merak etme giymiyorum 
ama saklıyorum yine de, ay çılgın mıyım neyim ? 
bizim evde sürekli değiştirirdik lambaları, 
bir senedir odada aynı lamba takılı, halen de aydınlatıyor, 
bunu öğrendim, 
bir gün baba olursam, çocuklarımız olursa, lambalar 3 ayda bir geçerse, 
"evladım nasıl yapıyorsunuz ben anlamıyorum ki" demeye dayanağım var. 
yemek yapmayı sevdiğimi öğrendim bu arada, söylemiş miydim ? 
aşçılara gıpta ediyorum neredeyse,  
bir salata yapıyorum, yiyemiyorum sonra, 
tek başına olmuyor, 
gelirsin diye dolaba koydum, 
bugün de yoktun. 
vaktim bol olduğu için değişik deneyler yapmaya fırsatım oluyor, 
insanın karpuzlara benzediği doğru, 
çok az şey yediğim halde, yatarak büyüdüm, 
daha doğrusu bazı bölgelerimde büyüme oldu, uç verdim. 
diş fırçamın üzerinde 7700 tane diş fırçası teli var, 
yuvarlak hesap olması ne hoş değil mi ? 
aynı markadan bulursam, karşılaştırmak istiyorum. 
kusura bakma ama "ayaklarım kokmuyor" diye övünmenin çok yersiz olduğunu öğrendim bir de, 
uzun süre yıkamazsan ve aynı çorabı giyersen kokuyorlar, hem de çok fena, 
nerden baksan 3 aydır bağdaş kurup oturmadım, gerisini sen düşün, 
emri vaki gibi oldu özür dilerim, "düşünebilirsen sevinirim",  
düşünemezsen de çok önemli değil zaten, ben düşündüm, istersen yazarım. 
bugün başıma çok komik bir olay geldi, 
kimseye anlatmadım, yalnız sana sakladım, 
oysa ki bugün de yoksun,  
güldüğüm bir şeye hiç bu kadar üzülmemiştim. 
. 
.. 
... 
bugün dünün yarını, 
dün yazarken yarım kaldı, araya daha fazla ayrılık girdi, 
biraz moralim bozuldu, biraz daha üzüldüm, 
ne güzel konuşuyorduk oysa ki,  
ama sen yoktun,  
ben hep seninle konuşuyorum, bunu çok seviyorum aslında 
ama sen hiç olmuyorsun, 
bugün de moralim çok bozuk, 
bak bocalıyorum, çok dayandım, gelmedin, 
eve koştum, evdeyim, 
yine yoktun 
bugün gerçeği öğrendim 
sen yoktun...  
oysa böyle bitirmeyecekti ki bu;  
üzgünüm, 
araya ayrılık girdi...

19.04.01 - 01.:53

Umut TAYDAŞ

### Arsenik Fersönük

bu ev, bu nemli, küflü, yıkılmış ev,
bu mercan içi kimsesizlik,
bu baygın ağustos gecesi,
		saat,
sabaha karşı dört
ve içinde bendeniz;
herkesin herhangi biriyim
hiç kimsenin ta kendisi,
sabaha, daha var
		dört saat,
duman üretmekten,
başka bir iş yaptığım yok
ne zamandır.
zira, ne üretirsen üret,
aynı sabaha uyanacaksın.

hiç kelime kalmamış yazacak,
ciğerler tarumar,
can yılgın, fer sönük,
zaman israf, çük istifa;
yeşil zeytin alsam dolaptan,
kırmızı domates, mor kiraz
da biraz
hayatıma renk gelse
veya badanalamalı mı tastamam
yapma, boş ver, kimi kandıracaksın.
aşk dediğin de, sünger değil mi zaten ?
o hep aynı sabahlardan birinde,
dört saat sonra belki,
sıkar seni bu hayat.
sonra yeniden ıslatır,
lakin eskinin pislikleri,
	hep üzerinde kalır.
vesveya, tüm bu eşşek ölüsü gibi 
			ağır hayat
adana'lı mı ?
öyleyse,
yeter artık hunca acı, bundan belli biraz,
adana'mamalı mı ?

Ahoy, şişeler şişeler
güvercin uçurdum damdan,
gök yüzünde yalnız gezen,
gözleri aşka gülen,
gine dertli dertli,
yüzden dolayı ki,
ne konuşacak, ne yanaşacak,
ne sevecek, ne acıyacak, ne dinleyeceksin,
fırsatını bulunca, 
                          yatırıp...

31.08.2002 - 04:49

Umut TAYDAŞ

### Beni biri severse. ya
seni

utanırımSeni biri severse; gururuna eklenir...Beni biri severse; korkarım onun için,Seni biri severse; geride duramazsın...Beni biri severse; kaçarım kendime,Seni biri severse; ona kaçarsın birkaç günlüğüne...Beni biri severse; ben o birine seviyorum diyemem,Seni biri severse; günde bin kaç kez söylersin sevdiğini...Beni biri severse; ona vereceklerime sınır koymam,Seni biri severse; neler alacağını hesaplarsın...Beni biri severse; esir olurum, yanına yoldaş,Seni biri severse; esir alırsın, emretmek arzusundan....Beni biri severse; özgürlüğümü de götürür gittiği yere...Seni biri severse; özgürlük nedir bilmiyordur ki...Beni severse biri; o artık benimle bir'dir...Seni biri severse; bir'likten cinnet doğar aranızda....Beni biri severse; bundan sonra bir değildir aslında.Seni severse biri; herkes kendiyle bir'dir...Sen birini seversen; sadece ağlayabilirim,Birini seversen sen; buna inanamayabilirim,Seversen sen birini; kendini daha çok sevmek içindir yine,Seversen birini sen; bana duyurma...
Sen 
Sevebilirsen
Birini,Gururuma sarılır yaşarım...Ben birini seversem; ben severim sadece,Birini seversem ben; cinayettir, intihardır,Seversem birini ben, sadece birini severim,Seversen ben birini; o biri bir sensin'dir...
Ben
Seversem
Birini...
Ya evlidir, ya birkaç güne evlenir...					   
Bm Umut Taydaş
					"Ben olduğum için yapabileceğim hiçbir şey yok..."

Umut TAYDAŞ

### Bileklerime
yazabilirim çaresizliğimi

"isteyene"
çok kötüyüm,
bu ülkeyi yerle bir edebilecek kadar güçlü haykırabilirim,
dünyadaki bütün bulutları kıskandıracak kadar
ağlayabilirim sanki,aniden dışarı çıkıp karşıma gelen herkesi,
ellerimle boğabilirim,
gözlerimle tüm ormanları
yakabilirim acımadan
yada düşünebilirim beynim patlayana kadar,
belki şu elimdeki bardağı kırıp, sivri ucuyla
bileklerime yazabilirim çaresizliğimi,
insansızlıktan ölene kadar susabilirim de,
belki de kor gibi sıcak bir suya çırılçıplak
dalabilirim son nefesimi alıp.yada usulca yaklaşıp birisine,-seni seviyorum- diyebilirim...

                                          Umut the X
                                          30.01.1997
                                      Ölmek bu mu acaba ?

Umut TAYDAŞ

### Birbirleriyle
yarış halindedir her zaman insanlar

Perdenin aralığında içeriye giren,
Güneş uyandırır çapaklı gözleri,
Tek tek açılır evlerin sokak kapıları,
Çıkar insanlar boş sokaklara,
Sahte gülüşleriyle, sahte,
Konuşmalarıyla, sahte yüzleriyle,
Sokak aralarındaki sessizlik,Yerini kaosa bırakır,
Bir karmaşadır gider...
Yarış pisti değilse de sokak yolları,
Birbirleriyle yarış halindedir her zaman insanlar
Akşam bıraktıkları yerde devam ederler bu yarışa,
Yeni başlayan günde...
							     Umut
							22 - 04 - 96

Umut TAYDAŞ

### Böğürtü

"mna kodumun kendim'e" 
His, kös, köprülerinde, sözlerimde evrim, 
Parasını ödeyerek yalnız kaldık, 
İklim ve süklüm aykırılıklar aklımızda, 
Ola ola onların müsveddesi olduk. 

Gözler demleniyor, ağladıkça dinleniyor oysa, 
Silik bakışlar,  görmez gözlerse ferim, 
Yokluğundandır tereddütün olmasın, 
Habire azalırken nazariyatımdaki kelimeler, 
Terk edişin mide bulandırmasın... 

İnsan olgun sanıyor kendini, ben insan,  
Oysa olgun, ham sanıyor kendini, 
Belki sen alkol mahsulüsün, 
Belki ben toplumun meyvesi, 
Sen "sktiret doğsun" diye de doğurulmuş olabilirsin, 
Ya ben sanki, adet yerini bulsun diye. 

Tortular fikrimin dolaylarında, ebediyet bir bıçak kadar yakın, 
Aynı çöplüklerde aranmaktan sıkıldım,  
Bu çağın buğdayları karnımı doyurmuyor, 
Hadi onu da geçtim, vakit bile geçirtmiyor, 
Şimdi biraz çabayla ahmet'in kitaplığında bir isim olabilim, 
Bir şirketin gururla fotoğrafını astığı bir eleman da, 
Nasıl bir iç güdüyle, şalvarını bırakıp smokin giyen yılmaz güney de, 
Sevdiği için çabalayan, göğüs geren, her bokun içine giren bir aşık da, 
Veya böyle, 
Karanlığa gömüp isli bakışları, acılardan kıvranan, 
Susuzluktan salyasını yalayan bir yitik de, 
oysa 
Benim olmak istediğim, 
Senin olmak istediğim. 

Lakin hiçbir sen kendisinden vazgeçemedi ben için... 
Ben; 
Ben de vazgeçemedim, 
Çünkü senin beni sevmen için 
Benim kendimden vazgeçmemem gerekti hep. 

Dünya da böyle bir yermiş 
bitirdim, beğenmedim

21.02.01 - 14:20 
"erkekler aşık oldu köy kızlarına da, kadınlar bir türlü sevemedi şalwarlıları" 
"bir profesör amca köyden bir kıza aşık oldu ewlendi de, tam tersinin mümkünatı yok... hadi ordan"

Umut TAYDAŞ

### Dokunmayın, Mutluyum

Kök salmışım yalnızlığa,
Çıkaramazsın,
Hayat uzundu, yıllar alabros,Kimbilir,
Ne durumda,
Çekilecek dertlerde bakiyem...Bileklerimde, savaşan -biz aşksızlığın-, gururlu ustura izleri,“ben uyurken kestin bileklerimi”akan kanıma müdahale etmeyeceğim, hatta
zamanımın çoğunu onu izlerken,
bedenim boşalırken, gücüm biterken,
ben yavaş usul ölürken kısaca,
8 mm’lik bir boy aynası gibi
karşısından izleyeceğim.
Oysa ki hayata, insanlara, neler öğretebilirdim,
Unuturlar kimden öğrendiklerini, biliyorum,Önemli değil.
Ben, içimdeki eşsiz tapınakta
Senin için, annem, babam, kardeşlerim,
diğerleri, öteki veya beriki için
güzel hayatlar diler, çıkarsız dualar ederken,
öleceğim için bakire bir mutluluğu taşıyorum gözlerimde...
dokunmayın,Mutluyum...					Bm Umut “Cyrano” TAYDAŞ						15.05.1999					         Ztampol – Ağıl...			        “fanilamda kan izleri, bu beden yara, kavlatma...”

Umut TAYDAŞ

### Dudakların
çaresiz arıyor eski tadımı

Dudakların çaresiz arıyor eski tadımı,
kelimelerin eski tadını,
bıraktığımızda eski oyunları,
eski bir oyunda kaldık ayrı ayrı,kendimizi ele verdik,ellerin ezbere sevişiyordu,
ellerim tenini arıyordu.
uzak iklimlerin rüzgarları getiriyordu kokunu,bilmediğim şarkılarda ismini duyuyordum hesapsız,
görmediğin ne varsa bakmak istiyordun,tekrar görebilmek için yüzümü,incitmeden dokunduğum saçlarından,
dökülen saçlarını saklıyordum sonsuza,
göz yaşlarımı usulca siliyordun ince parmaklarınla,görsem diye çürüttüğüm günlerden arta kalan,
zavallı bir çaresizlik sardı bedenimi,
aklındayım, biliyorum seviyorsun kimseyi sevmediğin gibi,
aklımdasın seviyorum kimsenin sevmediği,
sevemeyeceği gibi.
Ne yapsak boş işte,gidiyorsun,
en güzel hediyeydin, Tanrı’mdanen güzel hediyen seni seviyorum,
en güzel hediyem, ölümüm...

 	UmuT TaydaŞ

Umut TAYDAŞ

### Dudaklarınla
yaşayamadın mutluluğunu

"Beşir Fuad Ustanın Entelektüel İntiharına"
Dudaklarınla yaşayamadın mutluluğunu,
Aşkımı kelepçeleyen dudaklarımda.
Gözlerin bakamadı sevda titreten yüreğime,
Yüzün yansımadı gözlerimde,
Tüm yaşadıklarının ötesinde,
Mutluluğun için en büyük fedakârlıktı benim yaptığım.
Yaşanılan imkânsızlığın gerçeğiydi söylediklerim,
Henüz bebektin şiirimle büyüyen,
Kan - beyaz gelinliği, yaşadığımı bilmeden giydin,
şimdi
Kefen rengi kokuyor, sensizliği yankılayan duvarlar.
Sırtımı, yokluğunu kamçılıyor, akrep-yelkovan,
Sen gittin diye , hayallerimi götürüyorO sevmediğin dipsiz uçurumda dolaşan rüzgar,
Yoksun, üşüyorum...
Ben daha çocukken, senin bundan haberin yokkenVe ben senin tüm planlarını bozarken,
Kurgusuz saflığıma katarken seniYeni bin hayata seninle başlarken
Umulmadık yangınlar püskürtmeye çalışırken ibadetsiz sevişimi
Kısık hıçkırıklarımın arasından duyduğun
Bir kaçağın kimliğindeki sesim
Feryadımdan fışkıran göz yaşlarımın içinde,
Umutsuz bir ayrılığa gebe."Aşk" iklimine kendini hazırlayamamış
iki "hayat süsü" ağacın beceriksizliğiydi 
yaşamaya direncimiz.
Aylardır savaşan
İki yorgun düşmanın uykuya hasretiydi,
Aramızdaki uzaklık,
Yıllarca yetimhanede büyümüş bir çocuğun
 anneye ihtiyacıydı,
"seviyorum"lu kelimelere açlığımız,
korkumdu aşksızlıkkorkundu ayrılık,
korkacağız...Uzaklaşmalıyım buralardan, uzaklaşmalıyım kendimden,
Sen yanma diye, yanmalıyım ıssızlığın içinde,
Baldıran meze, hediye ettiğin tekila'nın yanına,
Ayrıyız, bıçaklar bileklerime bakıyor,
Şimdi susmalıyım.
Ağlamamalıyım
Hatta Ağlamamalıyım,Bu kadar yeter ama,Artık ağlamalıyım.
Dudaklarımda yaşayamadın mutluluğunu...
							Umut Taydaş... Mayıs, 98

Umut TAYDAŞ

### Dün Yine Yatana Kadar Seni 
Anladım

mecalsizim...  
hiç ummadığım, 
ve varlığını hesaba katmadığım bir anda, 
seni nasıl da bıraktım.. 
zaten bir kendim yoktur, 
sana baktım, yitmişsin. 
         & 
insanlarla uğraşmaktan, 
onları derleyip, toplayıp sıraya koymaktan, 
düşünmekten olasılıkları, 
memnun etmek uğruna çabalamaktan, 
gülmekten, kanmaktan, yalanmaktan, 
bıktım, dayanılacak hali kalmadı buraların, 
hayatın canım,  
sana bile kalmadım, 
boğazıma sarılıyorum, kinimden, 
kimseyi kıramadıkça, kendime kızdım, 
en azından kendimi ellerine bırakmamalıyım, 
derken, hepsi etrafımda,  
sen karşımda, kararımda, 
seni de, kendimi de öldürmek dolanıyor 
fikrimin ucuz dolaylarında; 
oysa,  
tanrı umudundan,  
belki korkusundan  
yaşamak lâzım... 
         & 
baştan çıkardığım kendimi; 
"anlanabildiklerini" göstermek için, 
insanları yok ettim... 
o kadar çok anladım ki, 
hepsi hiç oldu; 
hiç olmayı kaldıramayıp, 
beni hiç ettiler... 
herkes birbirinin eskisi ve  
birbirimizin hiçiyiz şimdi, 
ve ben baştan çıktım, 
kendime hiç. 
           & 
kadınlara 
acımak gerek; 
bu kadar edilgen olmayı 
sindirmek kolay olmamalı... 
onlara kişiliklerini verince  
ne oldum delisi oluyorlar, 
kişiliklerini aldığında, 
kuklalar keyif vermiyor... 
tanrı'ya bir kadın yaratması için izin verdim: 
kadın kendini eline yüzüne bulaştırdı... 
bilinçsiz ve amacı olmayan 
bir şeytandır kadın; 
primitif içgüdülerini aklı sanan... 
              & 
senin bütün isimlerin vasat, 
bütün hallerin sıradan, 
kadın, 
kendi yarattığı kahramanları bile kıskanıp, 
onların kâbusu olmaya çalışmasıyla ünlüdür. 
               & 
sebatın ve sabrın sonu ödülse, 
ben ölümü diliyorum. 
sadece, 
ne yaptığını bilen bir kadın görmek için, 
yaşanabilir... 
bütün kadınlar birer vajinadan ibarettir, 
belli bir yaşı geçmiş erkeklerin geneli, 
kadını başka bir imgeyle buluşturmazlar... 
ben neyin peşindeyim diye bakıyorum, 
henüz, anların: 
dün yine yatana kadar seni anladım, 
bununla yetinebilirim ama sana doymadım, 
hem vaktim yok, uğraşmaya, 
fakat, öyle ki, sevdiğim 
anlarsın... 

29.06.01 - 21:18 
"sana verdiğim senlerle bana hiç bir şey almadın,
 ne bana bir sen bıraktın numunelik, ne de kendine kaldın"

Umut TAYDAŞ

### Gözlerimde sen şiirlerim

iyorum...
 
									Haziran, 1997,
								      “SESOB, Semineri”

Umut TAYDAŞ

### Günah Ekerim Ömrüne

"Mecburiyetine Boyun Eğen'e"
Uzaklaş;
Yoksa sana dokunurum,
Yoksa yasak tanımam,
Günahkâr olurum, günahım olursun,
Kaç, görme,
Görürsen hatırlama,
Hatırlarsan ağlama.
Gelme.
Yoksa sana dokunurum,
Dudaklarına konarım
Gözlerini esir alırım
Kölem olursun,
Gecelerce kölen olurum,
Didik didik ederim hayatını,
Benden başkasına yaşatmam seni,
Tarihini vururum, anılarını asarım,
Yüreğine saplarım kendimi
Bedeninde yatıya kalırım
Teninde beklerim geleceğimi
Yaklaşma;
Seni alırım,
Senin olurum,
Özgürlüğüm yoldaş olur yanına,
Sensiz düşüncelerim toprak olur,
Taparım sana, yatağına tapınak derim,
Yüzünde güneşler beklerim,
Gitmezsen sana dokunurum
Sahiplenirim seni,
Sana aşkı yaşatırım,
Daha küçük aşklara katlanamazsın,
Benimle ölürsün...
"Kavuşamayan iki dağdık, aramızda güneş vardı"

Umut TAYDAŞ

### Günebakan

Açıyordu günebakan hain günden habersiz,
Kokuyordu günebakan her nefeste daha temiz,
Gülüyordu günebakan sevgi dolu, sessiz sessiz,

Bir çocuk geldi, yaklaştı usulca,
Yanında annesi, günebakan ’dan habersiz,
Çocuk günebakan ’ın yanına geldi ve kopardı hiç zorlanmadan,
Ve “seni seviyorum” diyerek annesine uzattı,
Anne ’nin gözlerinden iki damla yaş döküldü,Günebakan ’ın çiçeklerine,
Çocuk üzüldü - sevindi, 

Günlerce, susuz, topraksız kaldı günebakan, 
o çocuğun sevgisi,
günebakan ’ı çürüttü.
Sevgin, beni çürüttü...

Umut TAYDAŞ

### Hayat Basma Yarama

sen beni arama, bana inanma, 
yaşıtlarım "ekmeğini eline aldı"  
                   diye anlatılırken, 
ben şarabımı aldım, 
         annem bilmesin 
    sen de arama, 
         hayat basma yarama... 
hayyam'ı okumadım, kafka'yı tanımam, 
sokak çocuğuyum ben, 
    sabahlara kadar siner, 
                             çekerim; 
daha kendimi kendime anlatmayı 
            bitiremedim ki, 
                         başkalarına anlatayım... 
oysa onlar başkalarına anlatarak 
     bitirdiler kendilerini... 
gezdiğimiz yerlerdeyim,  
                        yerlerdeyim, 
                                gideceğim. 
ben deniz olsam, bu "kullanan"  
                        şehri  
                            terk ederdim... 

   30.06.00 - 19:24 
   sitambol- bejqtağşh

Umut TAYDAŞ

### Hayattan Güvercin Çekme Cefası

belki bilerek, kim bilir isteyerek kaybolmuşum,  
zaman içinde evvel ahir bir ben gezinmekte, 
güvertemde boğuşmaların yıpranmışlığı, 
sandalımda koca okyanusa değmek korkusu, 
senin gözlerin, ilahi deniz feneri, 
"gel yanaş" gibi ışıyor gözlerin, 
sesinde kız kulesi kaçkınlığı, 
kimsesizlikten mi, tutulmaktan mı bilmem, 
bir başka belli ki, 
yamaçlarıma değiyor nefesindeki sıcaklık, 
amaçlarımda kayma, taşma var, niyetim bozuk, 
gitme, kaçma, umutlar arası bir ben bulunmakta mutlaka, 
arayıp taramak lâzım, yıllardır dolandım peşinde, 
nice tükendim kendimi, nice büyüdüm gereksiz, 
biraz da sen beni ara, biraz da ben yatayım sırtımı yayıp, 
üzül, özle, iste, 
çileli gözlerinden şarap dökülsün, 
aman hayyam bilmesin, duymasın, 
dudaklarımda bol hüzün ıslaklığı, 
sevdadan güzel meze mi var ? 

eskilerin çürümesi de gerekli, 
ki düşsünler akıldan bedenden, 
ünlemler, ithaflar aradıkça, 
morluklardan, çürüklerden seçilmemeli eski, 
bendeki de tanrı vergisi bir ıstırabın uzantısı, 
tanımak istiyorum geçmişi, kafası "zenci başı", 
buna da ihtiyaç vardı... 

ahu meyyal, hayli şehla dalıp gidiyor gözler, 
sevdam korkar, sakın görmesin, 
duvarlarda gözlerle çentiklenmemiş yer kalmamış, 
gözlerde gözlerle çentiklenmemiş yerler vardır umarım, 
aşkın varlığını bildiğimden beri kaçırdım gözlerimi, 
yalnız sana sakladım...
 
ne göğsümü yumrukladım tanrı diye, 
ne kendimi tanrı sanıp zayıflığımdan kaçtım, 
bu eşsiz huzuru, engin ferahlığı 
kadılardan da almadım,  
yalnız başıma tapınaklarda da bulmadım. 
koca gezegenler boş kalmasın diye mi gönderildik  
ihraç fazlası kaderlere taşeronluk mu bizimki ? 
ruh adında bir cüppe giydirmişler, deli gömleği 
ben mi yazıyorum bunları, onun mu eseri ? 
akıl da kendini ruhun altında ezdirecek kadar akılsız değildir hani... 

hayat kafasını öğretmekle bozmuş,  
ona şükretmedikçe, illet kesildi, 
kendinden mahrum etmek için insanı musallat etti insana, 
insan intikam almak için aşık oldu diğer insana...  

mesken iken keşmekeş, yürek kalmaz kerbela 
yüzü gülsün yeter ki, kim istemez serenat, 
iki gün bekleyemiyorsun bre acemi aşık, 
düşün yunus tanrı için nasıl acılar çekti ?

26.01.01 - 04:38 
aklımızda 'çok bi zengin, mutlu, meşşur olacağımız günler'in göründüğü bir kahve falı,  
bütün bu mutsuz-huzursuzluğun sebebi o kahve falı...
	Umut "Vseinef" Taydaş

Umut TAYDAŞ

### Hyumnia Pkojgin

mor kaplamalar şık durur aynada, 
safkan ve öğrenilmemiş ısırıklar işlemesidir aşığın, 
ciltleyip eskileri arşive kaldırmak hata, 
bütün kitapları yakmak lâzım, 
kendimiz fark edebilmek için uygarlığımızı... 

şehvet de hırsın bir diğer adı, 
bir bankayı habire soysan artık keyif alamazsın, 
çağrışımlar doğru yolu buldursun, 
düşünerek pişmanlıktan öteye varamazsın... 

yürekte bir ritm, niye yalın kalsın, 
üzerine şan, enstrüman, melodi gerekmez mi, 
tek düze ritmden sıkılır dinleyici, 
bırak aşk, orkestra şefin olsun... 

el pençe divan durmak da kimin öğretisi, 
onların beyni bana hükmedemez ki, 
teslimiyet de yine bir başka eziklik, 
tembellik de bir başka teslimiyet, 
yoksa tembel, yapabileceklerinden korkup kendine mi ezildi ? 

ben de sarmal tarlalar aralıp gün doğumunda, 
sabahları dudağımda ıslaklıklar isterim, 
öyküsünü yazacağımda meçhul medeniyetlerin, 
ohoooo, ama belki bir işaret, 
telefon çalıyor, açayım da bakayım neymiş, 
görüşürüz abi...

18.01.01 - 13:31 
"Çoluk çocuk kaldı nerede, beni hayattan öldürmeyeni cam kessin."

Umut TAYDAŞ

### İçer Dışlar

içeri hayat kurgu / dışarı hayat belli. 

                   erdem kesmelerin ekstresi uykusuz 
                          cingıl pozlara vesile izmarit 
                                   yerler soğuk, buz. 

                                kendimizin yankısı onlar 
                           peşinden gidersen ulaşamazsın 
                           o da seni arıyor, bekle, yerinde, 
                        dönüp doğacağı yer yine kendinsin 
                               hem yürümeye adım lazım 
                                   yerler buz, sebep tek. 

                       dışarı hayat, oyun / içerinin aynısıyız 
                      ama çık bakalım dışarı, ne bulacaksan, 
                               yaman oğlan, truman. 

                          menzilde sorun var, herkes oynak, 
                                  nükleer iskambil fallar 
                                     zehirliyor kaderleri. 
                                   bünyeler harman olmuş, 
                              eller, diller zıkkım bulaştırıyor, 
                     yine de can atmıyorum, bil ki satmıyorum, 
                                  bizzat dayanamam da, 
                          bir bok yedim ki:hayatım bulanıyor, 
                                  karnımda meşk sancısı 
                                       el veremiyorum. 

                                            ne var ki, 
 borges'un gözü kör;shakespeare'nin götü delik;van gogh'un kulağı kesik;byron topal, 
                                  ve ben, seni seviyorum.

Umut TAYDAŞ

### İhtiyar

Mevsim mevsim özenle büyüttüğün yüreğine
O yanılmasın diye tembih ederken
Bin yıllık tecrübeleri
Uzun uzun yaşamışlığın arkasından
Hiç kadar yaşamış olduğunu anlamaya başladığında,
Bunca yıl kahrını çekmiş ellerin,
İntihar intihar yaklaşmakta sana.
                      II

“Yaşadığın en büyük sevdanın arkasından,Yüzüne gülüp geçerken birileri,Birileri bir gülüşle, ömrünü sömürürken,
Bir gülüşe feda edecekken kendini,
Mutlu olamazsın diye haykırıyordu 
Gençliğinin o bıkkın düşünceleri...Hatırlarsın...
Hiç kimse engel olamaz derken yaşadığım sevgiye,Ayaklarının altında ezip geçiyorlardıBiriktirdiğin, dokunmaya kıyamadığın aşkını,Yüzün çamur gibiydi, tanıyamadım,Rastladığım en hüzünlü çamurdu yüzün,
Ucube fikirlerin arasında bulmaya çalışırken kendini,Taze topladığın “mutluluk getiren” dedikleri çiçekler
Senden habersiz ellerinde solmuştu bile

Bile bile
Gecelerin en kara düşüncelerini taşırken günden güneFark etmesen de, 
Kendi kendini öldürmek,
Kendini terk etmek gibi erken ölümler geziniyordu duvarlarında.Tek bir şahit yokken yaşadıklarına veÇocuğunu kaybetmiş anne feryadıyla sarılırken kendi yüreğineBoğazını sıkmaya başlayan yalnızlığınEn yakın arkadaşındı sana...
Adım yalnızlıktı...
Daha sen hayatım dediğin köprü altını görmedenSana tükenmez umutlar getiren dualar, çok uzaklara göç etmişti,Lanetler, isyanlar, belalar yazmışken kör büyücülerBoynundaki ömür muskasının içine,Tutunacak tek bir desteğin yoktu,Hatıralarının arasında...Ömür dar geliyordu boynuna,
Çıkarıp atamıyordun.”
Korkma..., korkmuyorsun zaten...

                  IIIYüzüne sıcak iklimleri taşıyan  bir mevsim süsü ver,
Geride bıraktığın tüm hatıralara dön sırtını, kaşısınlar,
Kader, keder diye yanıp, ömür-gönül diye yağdığın gözyaşlarını,
Kurumakta olan bir göle hediye et,
Sahipsiz kalan aşkını değil,Senin aşkından mahrum kalanların düştükleri durumları düşün,Pahalı şaraplarlaNasıl gülüneceğini göster,Çevrendeki minyatür sevdalılara,Uzan kimsenin gelemeyeceği,Sana özel, altın sahillere,Bir yanında emrindeki güneşÖdül deniz, şarkılar söylesin dalgalarıylaSana öldü demesinler,

Seni ölü görmemeliyim.


	    IV

Kimse yokken,

Herkes özenirken yaşamına
kendini
İntihar intihar yaklaşan ellerinle

Paylaş...
Umut Taydaş...

 

04.06.1998

Umut TAYDAŞ

### İnsanın Kurdu İnsan

Yaralı Parmaklarınla Bidondan Turşu Çıkarmak

saat: on, dokuz, sekiz yedi,
yıl: ummaklı ve beklemekli
zaman: fiyasko, günler falso,
bu yer marengo değil ya da dinginya,
mahalleleri bile yok insanların,
dolayısıyla delilerin,
eskiden her mahallenin bir delisi olurdu,
eninde sonunda bir sike yaramazsak,
döktor olamazsak mesela, hamili kart yakini olmayı beceremezsek,
birileri tarafından sevilmiş ve illaki kahredilerek terkedilmiş olursak,
işte o, mahallenin deli kontenjanından, gel'li, git'li,
el sallamalı, kafa göz yontmalı, taş savurmalı bir işimiz olurdu hiç yoktan.
şimdi ortalıkta deliler de yok,
en son kaya vardı, barış manço, erkin koray gibi adamdı, heybetliydi, deliydi.
annesinin mezarında ağlarken, domaltıp sikmişler kaya'yı:
deliliğin de huzuru kalmadı.

oysa ki size ne bunlardan,
ama ben de bilmiyorum, burada bunları geveliyorum,
alım buna müsaade ediyor, ve
kimi yerlerde bu yaptığından dolayı bana şair deniliyor.


önce parmaklarım kırılıyordu, şimdi dilim,
zom olma anlarına meydan yaratmak için,
koşa koşa sıvaza gidiyorum, ve yalnızlıktan geberene kadar zomalıyorum şişelere,
sonra meyvası olduğum bir ağacın dibinde veyahut kendimi sakınmadığım bir döşe yaslanarak, sabahlıyorum.
ve her sabahlayışta anlıyorum ki, yeniden doğsam bile her sabah,
kendimi çırılçıplak konuştuğum herkes, 
bana rakip oluyor; niyeyse benimle mücadele ederek sarılıyorlar hayata,
her hafta sonum, türkiye birinci ligi,
mücadele, kapışma, strateji, son vuruş,
oysa ben bunu hakedecek ne yaptım: bukowski'ye sarıldım, ağladım.


aradığın ne varsa, kendinde ara,
senin mıncık izlerini taşımak istemiyorum vücudumda,
hiç gereği yokken, çizikler atma aklıma,
otur kendini, beni, hayatı, kendinde ara,
ama taşıyamıyorsan bunları, dayanamıyorsan
ya gel, yat göğsüme, kollarımın arasına,
veyahut git gir ananın mağarasına...

Umut TAYDAŞ

### İnsanlığa inat
zavallı zamanlar

"Gerçekten sevdiğine inananlara"
        Bitiş...!
        Başlamadan, heyecansız, kırık ve üzgün,        Niye mi ?
        Ben soruyorum niye ?        İşlenmemiş bir suçun cezasını mı ödüyorum ?
        Kırdım mı ben kimseyi, verdim mi hiç yürek acısı ?
        Sevmeden, tatmadan, her şeye kahrederek geçti zaman...        Bitiş...!
        Yaşanmamış zamanların, tadılmamış duyguların bitişi,
        Yaratılmamış bir ruhun, sahipsiz bir bedenin bitişi,
        Bu bir ağıt, bu bir isyan;
        Öfkeli bir ruhun Tanrı'ya başkaldırısı.        Bitiş...!
        Kızgınım şimdi,
        Belki de gerçekten yaşadığım,
        Her hücremde hissettiğim tek duygu bu.        Belki de benim dediğim tek şey o !        Bitiş...!        Belki de güzeldir,        Belki Tanrı acır bana,
        Hani acırsa o zaman ben,        Severek olurum onun zebanisi.        Bitiş...!
        Belki de başlangıçtır,
        Çektiğim acılar, çekeceklerimi güldürür,
        Şimdi vuslât, şimdi ayrılık anı,
        Geriye küskün iki kelime bırakıyorum,        "Seni Seviyorum"

        Bitti...!

                                     Dalgalar Prensi

Umut TAYDAŞ

### İstanpol'un Fethi

Korkak beklenmediklerle İstanpol'a büyülenmiş beklerken seni,
Çevremdeki herkese, herşeye,
İnsana, taşa, denize, ağaca, güneşe bileniyorum,
Kuru kalabalığın arasından, ürkek birkaç umutla, heyecanlı,
Çağırıyorsun beni,
Yanımdasın,Boyumuzun uyumunu bir kalıba sığdırmayı düşünüyorsun.
Daha yeni gelmene rağmen, gideceğini ve bana kalmayacağını düşünüyorum;
Ağzımda hariçten gazel, baştan sona "Ahh Yaralım" diye söylenen bir şarkı,
Denize doğru içten feryat-figân, dıştan hazırlıksız ve yabancı ilerliyoruz,Veballer, boyunduruklar altında,
Elime dokunuyorsun, kayboluyorsun ellerimin arasında,
Boğulan bir çocuğu kurtarır gibi uzanıyor ellerin,
Öyle küçük ve öyle safsın ki, bu cehennem'de,
Zerre kıvılcımın gölgesiyle, yok olursun diye korkuyorum,Hiçbir sınır tanımadan, benimken; ve hayatımın,
En uzun süreli susuşlarını yanında yaşarken,Bir ömür böyle devam etmesini, seninle senkronize titreyen bedenimin,İşgal altında burada çürümesini, kabullenebilirim...Sevebildiğimden beri, kimseyi böyle severek sevmemiştim.

Bin suçu kabullenir gibi suskun,
Bir suçtan kaçar gibi korkak,Binbir gece masalları benzeri hayalsi bir gerçeklikle,ayrılıyoruz;
Çelişkileri ve çatışmaları ortadan kaldırıp,
Sadece sevdamızı yaşatma ve saklama görevi üstlenmiş o yerden...Yanımdasın ama yine veHayatımda ilk defa, hiçbir şeyden kaçmadan, 
Kendime meydan okuyarak, tabularımı yıkarak
"Mutluyum" demeye öyle hazırım ki...Tanımadığım, adını filmlerden, şiirlerden,Olaylardan ve 3.çoğul şahıslardan duyup 
Aşırı bir istekle tanımak istediğim yerlere gidiyoruzAma onları görecek durumda değilim,Göreceli onlar bana,O terketmeyen umutsuzluğumla;
Bir saç telim kadar yakınımda olduğunu bile bile,
Nasıl olsa gideceğin düşüncesiyle doldurulmuş bir altıpatlardan,Rusruleti oynuyorum.
Bir ölü olarak; gözlerinden ayrılmadan hatta, ölmeyi bekliyorum
Teslimiyet altında
Veda edeceğinin tesellisizliği zıpkın, 
Deliyor, kanatıyor ardarda,  içime.Beynim karanlık, içim karanlık, hava karanlık,
Gözlerin yerde, ellerin ürkek, kalp atışların kulağıma kadar geliyor,Seni koruyacağımdan, öyle güveniyorsun ki;
Kollarıma bırakıveriyorsun kendini,
Yüzünün buz kesen coğrafyasını ellerimle tanıyorum,
Nefesinden,  mutluluğunu içime çekiyorum,
Sırtına koyup başımı, kısık hıçkırıklarla birkaç damla emanet ediyorum ceketine,
Sen bilmeden.

Gitmelisin,
Vaktin geldi,Tutup çenenden, acı bir öpücük bırakıyorum alt dudağına,
Karşı koymuyorsun,Çenen kayıp gidiyor ellerimden, vakit dolunca,

En güzel ve en kısa süreli ama en unutulmayacak şiirimi emanet ediyorum dudaklarına
Öyle ki;

"Sana seviyorum" demek hiç bu kadar azrail olmamıştı,

gitmeliyim yoksa, gidemem,

gitmeliyim, yoksa hiçbir yere gidemezsin artık,

hoşça kal diyip, yürüyorum hiç arkama bakmamaya direnerek,
arkana bakamıyorsun, bakmamalısın...
Ayrı yollara, ayrı yıllara, ayrı yanlara doğru ilerliyoruz

Geriliyoruz hem de, yani, seni sevmenin  ve beni sevmenin en ucuna gelmişken,
Geriliyoruz süratle, 

Yüzlerimiz isyankar, acılı ve gözyaşı saklayan mimiklerle geriliyor,

Dönüp gitme desem, engel tanımadan, kalırsın yanıma,
Gitme desem, diyemem, şehir sana aşık ve ben paylaşamam,
Ya şehir ölür, ya ben, ya da geleceğin için şehirle yaşarsın sen

Ben umursamaz maskemi takarım yine, maskelerin altından görünmez gözyaşları,

Kal desen tek kelimen cenneti olur yaşayışımın,
Kal desen, yine senin için cennetten vazgeçişime şahit olursun.

Nerede yürüdüğüğümü, ne yöne yürüdüğümü, nasıl ayakta durabildiğimi değil,
Büyülüğünü düşünüyorum
Az önce yanımdaydı ve bir saniye geçti,

İki saniye geçti

Üç saniye geçti 

...

...


Saniyeleri sayıyorum, sayabilsem keşke, saniseler bile yıl gibi gelecek,
Her adımımda özlüyorum sana daha yakın olduğum bir önceki adımımı,
Gitmeliyim ama, yoksa gidemem,

Dudaklarım sanki neler çektiğini anlatmak ister gibi acıyor,
Dudaklarımı yalıyorum, çok ufak dil dokunuşlarıyla, 
Sen varsın onlarda ama bitecek gibisin,
Su içmem, yemek yemem, konuşmam, eksilme dudaklarımdan,
Bir araba çarpıyor ben şaşkın dolanırken ufaktan, bir araba çarpıyorum, o özür diliyor,
Hiçbir şey bilmiyorum,
Bildiğim her şey silinmiş kafamdan, 
Ölsem mi, yaşasam mı 
Asmayıp da beslesem mi, yaşatıp işkence mi etsem, damarda grizu mu patlatsam bilmiyorum,

Aklımdaki,
Sevebildiğimi bildiğimden beri, kimse bildiğimi bilmemişti.

							     Bm Umut “The Cyrano” Taydaş


	25.10.1998


							“Sevmen benim gamlı yaslı gönlüme”

Umut TAYDAŞ

### İstim

"yeni sevgili"si olmuş tüm insancıklara" 

Ucuz ve dar mahallelerde yaşanır aşk, 
Etrafında özenmek için fazla malzemesi bulunmayan, 
Temiz insanların ruhları buluşur ve boğmazlar bir diğerini, 
Ucuz ve dar mahallelerde aşk için, 
İntihar edilir.

Çapkınlığı, kaltaklığı,  
Sevgili değiştirmenin, çirkin inceliklerini 
Ve ruhsuzca kabul edilebilirliğini öğrenmezsin etrafındakilerden, 
Sevdim mi, uğrunda ölecek kadar sevmeyi öğretirler, 
Bir başkası mı ? geber daha iyi derler, 
Kızlar sevdiklerine kaçarlar, 
Saçlarını yalnız ona okşatırlar, 
Erkekler, kıllı göğüslerini, 
Bir hayatta yalnız o kıza açarlar. 

Ucuz ve dar mahallelerin, 
Telefon kulübelerinde,  
Otobüs duraklarının kabinlerinde 
Ve mutlaka duvarlarında yaşanır aşk, 
Aşkını itiraf edebilene, 
Bir destan yazılır. 

Varsa eğer, hadi biraz da deliyseniz 
Arkadaş, akraba evleri, 
Biraz elele tutuşmak, 
bir beş dakika göz göze gelebilmek, 
en fazlası sarılarak ayrılmak için tercih edilir, 
imkân varsa ve mevsimiyse, karpuz suyuna ekmekle, 
en unutulmaz ziyafetler, afiyet kazanabilir, 
günün büyük bir bölümü sevdiceğe, 
"karışık kaset" hazırlamakla geçirilir 
ve bütün "seviyorum"lu şarkılara, fa diyezden girilir. 
Fazla sorgulamadan yaşanır,  
Sonunda hep altbeyin-siz ölünür. 
Herkese ve her şeye inat bu belki daha iyidir. 

Güveli ama birbirlerine mutlaka güvenli hayatları vardır, 
Haybeden herkese kahkaha savrulmamıştır, 
Gülünce gerçekten güldüklerini,  
Bir şey isteyince, onu yalnız seninle yaşamak istediklerini bilirsin, 
Kaybedilmişler ve yaşanmamışlar için değil,  
Hesapsız kitapsız sevilirsin, 
Sende, senden öncekileri değil, yalnız seni sevdiklerini, 
İliklerine kadar hissedersin, 
gözler rol yapmayı öğrenmemiş 
ve zaten hiç denememişlerdir, 
Herkesin teni, herkesin bedenini tatmamıştır, 
Sinemaya gizli gizli gidilir, 
Her sorunun üstesinden beraber gelinir, 
"Terk edilmek korkusu"  akıllara yanaşmaya bile cesaret edememiştir 
Öpüşmekle konuşmak arasındaki fark bilinir, 
Aslında kimin ucuz olduğu gayet bellidir,  
Varsın olsun, 
Dar hayatlarda ve ucuz mahallelerde, 
Gururun döktürdüğü gözyaşlarına kıymet verilir. 
Ucuz ve dar mahallelerde yaşanan, 
gölge düşmemiş sevgilere 
aşk denilir, 
Destursuz hayatların, geniş bünyelerin, 
Namahrem nedir hiç bilmemiş zavallıların, 
Sermaye olmayı sindirmiş, 
Yaşadığının yanına kâr kaldığına inanmış 
İnsanların yüzünden; 
Bunları anlamak, taşımak, sindirmek  
Kolay olmadığından, 
Dar hayatlı ucuz mahalle insanları tarafından 
içinde alkol türevinden bir şeyler barındıran 
her şişeye fondip çekilir. 

Benim bildiğim 
"aşkım" sözü 
bir hayatta yalnız bir kişiye sarf edilir. 

-sivas-

Umut TAYDAŞ

### İyi geceler arkadaş
Sevgilisi

Beş adet yeşil zeytin ağzımda, iki dilim çalıntı portakal
günlerce biriktirdiğim, çileli tekirdağlarım masada
beyaz peynir, çay kamışlı bardaklar parka
yalandan da bi arabesk sarıyor teypte
komşudan istemişim ekmeği, kuru, 
bir de acı roka maydanoz almıştım, otobüste yanımda oturan abiden
başımı masaya dayamışım, terli terli, 
su düşlerken
beni seyre koyulmuş bir arkadaş sevgilisi
divana uzanmış, yorgun gibi toplumdan 
pide yemekte şimdi, teori ve pratikte beni süzerken
yatağımın altında gazeteler, kitaplar ve şarap şişeleri
kapı arkasında elbiselerim, hepsi birbirinden yorgun
üstelik ben gelirken bu dünyaya iki yatak ücreti ödemişimdaha rahat edeyim diye
radyasyonum kapitalizmbulaşmasın bana isterseniz bu defa
vapurlarla trenlerle güzel kızlar kaçırayım,bir rapunzel alsın beni babil kulesine
sen yine beni seyret bu defa, arkadaş sevgilisi
sen benimle yaşamayı adet edindin bu ara
bunlarda senin hazırlıksız aşk kazaların zatengidiyorum işte kendiliğimden, sakince, beklersem arkadaşımın yüzüne bakamam artık,
sabaha kadar, güneş, eltisi rüzgar ve benkapanacağız taş biriktirdiğimiz odaya...dikkat et yine beni
parmakla gösteriyorsun...iyi geceler, arkadaş sevgilisi...
 						Umut "Cyrano" TAYDAŞ						   "evvel zaman içinde"

Umut TAYDAŞ

### Kafama
köpek öldürenden birkaç darbe yemişim !

Kafama “köpek öldüren”den birkaç darbe yemişim,
Ellerimde öksüz/yetim bir korkunun diş izleri,
Taze giydiğim gömleğim, sahibi belirsiz Rh(+),
Can dostumun yüzüne nefreti işlemişler,
Gözlerini gelecek kaygısı taşımayan perdelerle örtmüşler,
“deniz” kıskandıran saçlarım şimdilik başka telde,
sırtımda kaçak silah yüzüme doğru dikilmiş susta,ölmeyi kabullenemedim ilk defagururumu ezip kaçıyorum silahlardan,ölmekten korkmuyorum biliyorum,ama aşksız ölmemek için kaçıyorum boşluğa.Rüzgarın yanık uğultusuylaEli kanlı vurguncunun yanında üşüyorum,
Belalarımı divitleyen kalabalığın nezaretinle,
Yarım uykularımı öldüren piçlere bileniyorum.Acılarımı bende bıraktığın sevdan’la örtüyorum,Ömre cellat gibiyim, krala zafer, hastaya umut,Aşka çocuk gibiyim,Beni kabul etmeyen hücre karanlığında,
Adım köpek , adım puşt, adım her pislikle bir,
Yaşım nefret edilecek yaş, 
Kimliğimi bilmiyorum.Vuruyorlar yüzüme, gizli kalmış öfkeleri,Pişmanlığın aklımdan geçmediği bu dertte,Başıma geleceklerden, ömrüme sineceklerden,
Kanımı emeceklerden korkmuyorum.
Asi varoluşumun, çelimsiz düşlerinde,Yarına bir, yarına gün, 
Güne günlük güneşlik bir umut gizliyorum,Yarısını lavaboda bıraktığım  sakallarıma, Hediye ediyorlar ayaklarımdaki ağrıları,Zehirli kederler beliriyor gözümde,
Sabretmekten fışkıran,Zihnimde beliren bir yüzün yok,
Kendi yüzüm kim bilir nerede,
Duvardaki örümceğin her adımı bir saat,Yağmurun sesindeki suni teselli dindiriyor
Büyülenmiş yüreğimin kızıllaşmış isyanını.
Birazdan yorulurum, yaşamaktan, şehirden,Birazdan yorulurum üstüme suç giymekten,
Yoğrulurum sefillerin içinde beklemekten,
Yol olurum kendime beynimdeki ölümden,İntiharım yok olur, uykusuzluğumun piçinden 
Lanetler yollarım, bir intizar, iki dua,Yitik hayallerin ertesinden
Uzaktaki sevgiliye sarılırım zuladaki gücümle,Yağmur biter,ruhum olur,
Gökkuşağında izlenen beyaz.

Birazdan ayrılırım yaşamaktan, şehirden,Birazdan ayrılırım, zincirli nezaretten
Geride bana şahit tek bir köpek bırakmam.
İnsanlarımın kafasından silerim tüm ömrümü
Toprağa saklarım cesedimiKendi savaşımın en cesur şehidini,
Yaşadıklarım bilinmez,

Sakladıklarım hep bende,

Sevgiliye eyvallah çekip giderim,

Cinayetlerim geride,

Ceza’larım cennette,

Yüzüm kefen ertesinde,

Ömrüme “kurşun siktir” çekip giderim...
Başla...

 
					Umut Taydaş “Cyran – O “

					18.05.1998 
“şiir bir defada bitmeli”

Umut TAYDAŞ

### Kalınlaşıyoruz

kalınlaşıyoruz... 

birbirimizi öteleyerek, iteleyerek, 
olduğumuz hallerimizden gerileyerek, 
yiyip, içip gezerek, kemer gevşetip tıkınarak, 
ahlak esnetip içimize alarak 
veya içine düşerek; 
vakti bol buluyoruz, yaşamayı duman, 
ona buna dağıtıyoruz kendimizi, 
bazen de o, bu dağıtıyor bizi, 
bir hep birbirimize, bir hep biz bizimizi, 
elden düşme buluyoruz; 
anlarında tam kaybolmak sanki farz, 
ayrılık,  
kanıyoruz ki cellatıyız hayatın, 
sayın hayatım, 
seni çok kırıyorum, 
yorlar, 
yapmayın, etmeyin, 
sayın,  
hayatım: bir, 
oysa bunu bana, bırakılmıyorsunuz; 
senin hayatınız da "bir" demek istiyorum, 
aklım karışıyor, 
bir ona, bir buna, bir berikine, bir öncekine, 
bir rezerve sonrakine, bir bana; 
bu nasıl bir hayat;  
ben taş yığamam... 
çok bozuğum böyle olmasına, 
bölünmüşlüğe, eklenmişliğe,  
kime varım, nerde yoğunun, 
siz kimlerin, kimlerisiniz, 
niye bir değilsiniz, 
niye hep herkeste karşıma çıkıyorsunuz, 
sıkılmadınız mı kendinizden, 
demeye ilim varmıyor, 
kasavetin içindeyiz, yok damlıyor paçalarımızdan, 
bölündükçe eksiliyoruz, bizi hiçinize çekiyorsunuz, 
insanın kendine yeniden başlaması diye bir şey olabilir mi; 
aklı olan insan buna inanır mı, duygusu olan insan bunu kendine yedirebilir mi, 
kendi'ler bu kadar mı zaaflı, bu kadar mı hastalıklı, 
rastladığımız yerde öldürelim, 
bütün diğer hayatlarımızı; 
geçen gün, sende bir kendim gördüm, 
neredeyse seni kullanıyordu. 

kalın yaşıyoruz... 

kendimizi törpüleyebilmek için, 
daha ince sesler arıyoruz, 
violin dinliyoruz, tizlerden irkiliyoruz, 
etrafı ince, zarif, naif eşyalarla süslüyoruz, 
kalınlığımızı örtmek için, 
zarif, naif, ince konuşmaya çalışıyoruz, 
kabaları, kalınları yuhluyoruz, 
bize bizi hatırlatıyorlar; 
ne kendimiz olabiliyoruz,  
ne özümüzü biliyor, 
ilgi görenlere yakın olmaya çalışırken, 
üzerimize giydiğimiz haller kabarıyor, 
bir bir şeyler olmaya çalışırken,  
kalınlaşıyoruz; 
ne olursak olalım, kendimizi sevemeyecek kadar. 

olsun, ben kalın olmak istiyorum. 

"gitme", "dur", "umut kal",  
"herşey bitsin, herkes gitsin, hepsi ölsün sen kal" 
demeni istiyorum. 
ben yalın olmak istiyorum, 
katıksız, kaldığım gibi, tortulamadan, cüppelemeden, 
kalınlaşmadan, 
çok pak, hep âyan, 
istiyorum, olmak, 
deniyorum, uymuyor hayata, 
ona, size, kendimize, 
olduğumu göstermeye çalışmakla, 
olduğumu olmaya olurken, 
çok yoruluyorum; 
çok yorgunsun, 
çok anlamlı, 
çok düşünceli, 
yaşamıyorsun, 
yaşatılmıyor, 
kaldım, 
kara, 
kötü, 
kaza, 
kaşındık, 
gözüm, 
seğiriyor, 
uyku, 
ya, 
kalın, 
görün, 
bekle, 
bedava bir banka, sevdiğinle tüneyip, cilveleşmek, sonra etrafı izlemek, bir çay bahçesinden kaçak müzik dinlemek, yağmur yağmak, yağlı yağlı börek yemek, öyle tarifi mümkünsüz, ömür boyu orda ben kalırım, sen kalırsan sana kalık demesinler sonra, şarkı tutalım, çay bahçesinden, dizime yat, kalk dua edeceğim, bir küçük çocuk düşerse önümüze seyreyle eğlenceyi, göğsüm baş özler, başın baş solisti gövdem sahne, arada bir, istediğinde öpersin mesela sevdiğini, kanın kaynar, onun gözlerinin içi parlar, hınzır, başın, başım, 
çok 
istiyorum, 
baş başa, 
bildiğin gibi değil, 
çok 
başım 
ağrıyor, 
ç 

07.06.01 - 05.:57 
"maskeli insanları gözüm hiç bir yerden ısırmasın, açma oyununa vaktim yok"

Umut TAYDAŞ

### Kanyak Şişesine Yansıyan 
Soytarı Yüzüm

"skimden a$$a" 

Tarih ziyadesiyle piyade salınmakta, 
Akortlar çağırıyor, çığlıklarımı susta, 
İçindeki nefesi dışarı veremeden 
Ölüvermiş öyküsünün sayılı kahramanları, 
Azdıran heykel gibi dur karşımda kımıldamadan, 
İçim yandığında, gücüm olduğunda,  
Karar taştığında, dik göğüslerini güneşe doğru, 
Gözlerim manzaraya doysun, hazzım dursun... 

Elden geçmekte ne var sanki, vakit bile almaz, 
Mahreminde gezinirken seni yoklayan eller, 
Sen sefanı yarına bırak, ne de olsa oyun bu, 
Oysa ben de oyun oynuyordum çok kere, 
Yere düşmüştüm de alnım yarılmıştı, izi duruyor, 
Ben oyun oynuyordum bir kere, 
Duvardaki bir demir kasığıma saplandı, 
İzi çeçmek bilmiyor,  
Ne zaman gözüme görünse, 
Aklıma o anlar geliyor... 
Oysa sen de oyun oynamıştın kaç kere ! 

Islıklayıp istemeden öldürdüğüm kuşlar da vardır, 
Tekmelememe rağmen ölmeyen insanlar da, 
Ayrılmaya çalışırken hayattan, sonuç her neyse 
Bu insan illeti mutlaka akıldadır... 

Gaz yağıyla ıslatıp parmaklarımı, 
Bütün sevişmeleri aydınlatmak isterim, 
Sırtını dönüp uyumaksa benim keyfim, 
Aşığım benim bu halimden keyif alsın isterim. 

Her sonraki günden önceki halimiz çocuk, 
Çocukluğun tamamı kendini sanmakla geçer, 
İspatlamak için kendimizi, her çabamız meydan okumak, 
Var gücümüzle geçmişimizi, sözlerimizi, davranışlarımızı 
Sahiplenip açıklayabileceğimiz bir yaş vardır umarım. 

Buluttan yastık yapacakları zamanlar da gelecek, 
Yağmurdan sonra doğan, toprağın enfes kokusu evlere de girecek, 
Bizim bu sübyan romantiği hayallerimiz gerçek olduğunda, 
O gerçekleri yaşayanlar da eskiye özenecek. 

Maksat sevilmek, sevmek de hey 
Bunun için ölmek hiç bitmeyecek, 
İnsanın zavallı egosu doymak bilmez, 
Tanrı öldürmedikçe 
Habire sevilmek isteği bitmeyecek, 
Sevilmek yetmeyince, aldatışlar çıkıyorken ortaya, 
Tanrı onları günahla suçlayacak, 
Şeytana yenilmek istemeyen tanrı 
"Birbirini sevenleri öldürse, hem kendi doysa, 
Kendi kurtulsa",  
demek bizim haddimize mi ? 

Yeter ulan yaza yaza  
ne öldüreceğim kendimi, 
Ne kurtaracak, 
yemekten başka orgazm yok, 
Olsa da yesek... 

                        19.01.01 - 16:17 
"ters düşmek belki kablumbağanın hayali, niye kurcalıyorsun haywanı bre beyinsiz"
	Umut "The Ryrauma" Taydaş

Umut TAYDAŞ

### Karşımda
kadeh tokuşturan bir kaç ben

askıda yeni esvaplarım, duvarımda jonny guitar,saat on bire on var, posterler bile yorgun,daha yeni çıktım  "toplumla birlikte yaşamak" savaşından,
yatağıma yazacağımı bilmiş gibi koymuşlar teksir kağıtlarını,
tam yanında çelimsiz, eşantiyon bir kalem, kullanabilirsem güçlü,
kafamda beni dürten bir arkadaş sevgilisi,
daha rezerve günahlarım var çekilecek,
ben bunu taşıyamam sevişken abi,
bak argın suçsuzluğum deli yorgunluğumla köşeye kıvrılmış uyuyor zati...mutlaka güzel anılara tekabül ediyor bu gün
ışık hızıyla muhabbete dönüşüyor her söylediğim,
az önce kan kırmızı defterimi okurken fark ettimbence mahsuru olmasa dagökyüzü pazen yıldız geceliğini soyunmuş
bu şehirle uyuşmayan bi şeylere
hazımsızlık derecesinde yapıyor protestosunu.bir kaç tane ben olsun istiyorum şu an
karşımda kadeh tokuşturan bir kaç bensaniyede 24 kare geçiyor gözlerimin önündenherhangi bir Türk filminden farklı bir izlenişte
bir baltaya sap olamayan baltasız bir ilahım sanki
soğuk damgalı, sıradanlıklarda, kime güdüldüğümden haberim yok
ama ne kadar boyunduruk altında olsam da
düşündükçe yeni yeni "kendim" ler yaratabileceğimi öğrendim
kıytırık bir odada, “güneşten yetim” gibi görünüyorum kendimepazılarımı şişiriyorum sonragüçlü olduğumu gördü "kendim"
ve masamdaki köpek öldürene sarıldı usulca...işte şimdi yaşadığım, bu soğuk kış gecesi
hiç bir şey çünkü'm de değil doğrusu
kimselere günaydın bile diyemeden yitirsem kendimi
sabah, bir çiçeğe kudurmuş sevdamı anlatamasam
talan artığı manzaraya dönemesem yüzümü,
üvey bir zamana anne diyemesem meselatek kişilik grup halinde giremesem toplumun içine
umurumda değil....İşte yalnızlığa direndiğim, bu soğuk kış gecesi,
Her yanımdan saldıran soğuk, yakıyor kalem tutan parmaklarımı,Hiç sevgi görmemiş çocuklar gibi, ihtiyacı var şimdi sevilmeye bu elin,
Tesadüfen rastlıyorum aynada kendime,
Öylesine dalmışım ki,
Meçhul bir bakışla yakınıyor gibi soğuktan,
İtina ve saygıyla örtüyorum üstünü uyusun diye...Benim birini sevmem, cinayet değil midir ?		           Umut-07.02.1998 – Bm Was Here

Umut TAYDAŞ

### Kendi Bildi, Kendine Söyledi

“Gui’ye...”İsyansa isyan, başkaldırıysa tamam, ismini bilmiyorum benYeter dedim ya, lanet çektim ya,  olsun ne olacaksaAcıların en büyüğünü istiyorum,
Ölümlerin en kanlısını
Kimsesizliği, bundan daha fazlası varsa hiçliği
Öc alsınlar, alnıma dayasınlar buz gibi namlusunu nefretin,Dişlerindeki kuduz köpeği salsınlar üstümeBeynime sülük, gövdeme çivi,  yüreğime ihanet, çalışsınlar,
Muskam yok, zırhım yok, sığınağım yok ihtiyaç
Barışın, suskunluğun, uzlaşmanın sözü geçmesin yanımda,
İs yansa hiç sönmez ateş... ama İsyansa isyan, vefa borcum varsa, canımla ödenecek,galibiyet sevincimdir intiharöldürülmem geri döneceğimin garantisidir,
kaburgalarım arasına hapsolmuş bir güvercinin kurtulacağı gündür bu
beynimin labirentlerinde kaybolmaya şartlandırılmış düşüncelerin ellerinden tutulupçıkışa bırakılmasıdır
damarlarıma enjekte edilmiş bir maddenin, kansız da yaşanabildiğini ispatlamasıdır
başlangıcın bitişi, bitişin başlangıcıdır, ikisinin ortasında bir yer asla yaşanmayacaktır
yaşanılandan daha fazla yaşanılmayacaktır, artık sanılmayacak...
menfaatsiz duaları sineklerden koruyan cibinliğin, ne kadar işe yaradığını öğrenme anı şimdi
görmezden geldiğim işlek suratlara, bana dair mühürleri çakmak zamanı
kim'liğimi, kafamı, duruşumu, yüreğimi yok ediciliklerini ki ; ne gerekse ispatlar gibi gösterme zamanıymış baktım
kurgusuz bir kompozisyonun, gerçeklerle yazılışı
isyansa isyan, başkaldırıysa tamam, ama ismini bilmiyorum ben.
Gittiğimde gerçekten yaşanmamış bir gidiş olsun istedim ya yine kendimi düşünmedenPeki ya ben...

Gerek yok. Gereği düşünüldü.
Yol gereği
Düştü-öldü.Bildiklerini yalnız kendi bildi. Söylediklerini hep kendine söyledi. Bm Umut “The Cyrano” TAYDAŞ


	10.11.1998 – 10:23
			               “Kanımı içsem fincanda falıma bakabilir misin falcı...”

Umut TAYDAŞ

### Kepaze

"cevap bulamayan seslenişlere" 

Yakınlarımda bira kokusu,  
parmaklarımın ucu kül izi, 
terler taşıyorum vücudumdan, silinmiyorum; 
yoksun, 
ne gerek var... 

vücudumu yıpratıyor bu direnişler, 
yaşlandığımı ilk gözlerimin altındaki deriden anladım, 
veya bu yumuşaklık ağlamaklardan oldu; 
varsın olsun, 
ağlamak da yaşlanmanın kestirme yolu, 
ölmeye karar vermişken çoktan 
yaşlanmayı göze aldım, 
ama beni yanında ağlat, 
halimi anla, kollarında ah'lat... 

söze gelemiyorum, sözün anlamı gitmiş 
öze gelemiyorum, özler sabit değil, 
göze gelemiyorum, kavuşmak bilinmez, meçhul, 
yollar ağlatıyor ayaklarımı, durmayı bilmiyorum, 
nereye gitsem, ne yöne gelsem uzaklaşıyoruz... 

belki geçti bizden de zaman, belki ayrılığı geldi ikimizin, 
belki domatesin kabuğunu soymadığımda vazgeçtin benden, 
say ki ben sana sabah erken kalkmadın diye küstüm, 
belki'li kaderse bunlar, belirsizliklerse, kudurtmalıysa böyle her ihtimali, 
umrumda değil; ben hiç bir belki'yi önemsemedim. 

binbir akılsızlıkla, ötelerden berilere hiç gelemeyişimle, 
bin yandan "haydi birden" gelmeni beklerken, 
meçhullük korkusu, mümkünsüzlük bilinciyle, 
bugün damladıklarım da budur; 
bulunsun; çok kaybettim, hiç buldum... 

02.04.01 - 23:40 
"ömr-ü mecalimin tükenmişliğiyken yazamadığım satırlar, bunlar da bir maddedir, 
birisinde bir anlama dönüşür mutlak"

Umut TAYDAŞ

### Kırılgan Saz

kalınca halatlarla  
farzet ki bağlamışsın kendini yaşamaya,  
sözünde erkeklik var  
düşlerin sarımtrak,  
bütün cefasını çekmişsin dünyanın,  
halin bir hayli hüzün uzun zamandır,  
yetmiş sana, doymuşsun,  
bileklerin ağrıyor  
hislerin morarmış,  
hayatını onun bunun,  
keyfine harcamışsın çoktan,  
kendini çözecek gücün kalmamış.  

farzet ki zalim,  
çalmış götürmüş tüm imkânları,  
sen geride,  
kalbürüstü bir akardeon solosu,  
ince telli, kırılgan biz sazsın,  
hiç bir melodiye uyamıyorsun,  
kendi akordundasın,  
her taraftan sesler geliyor,  
kaçırmak istemiyorsun kendi ritmini,  
bağımlısın,  
birisini seviyorsun,  
sevmekten beter, yanıyorsun,  
aşıksın,  
sesine müptelasın besbelli,  
oysa halatla sarılmışsın iyice  
canın hayli sıkkın,  
yazmak değil yaşamak  
derdin,  
biliyorsun ki bu yüzden  
böyle saçmalıyorsun.  
tak.  
bırakıyorsun.

13 Ekim 2001, Cumartesi; 20:21

Umut TAYDAŞ

### Kinnadikâr

peşimdeyim,  
ağırdan alıp hareketlerimi, çok çok tüketip tüm zevkleri,  
boşları dolduran, doluları yolcu eden benim.  

kasap aşkı değil bu;  
önce kuytusundan faydalanıp, keyfimizi doyururarak,  
warsa sütünü sağdıktan sonra, boğazlayıp,  
kıçına bir karanfil sokarak ve bir güzel vitrinleyerek  
sonrasında,  
paramparça edip ne var ne yoksa, meraklısına satmak üzere, terbiyeleyip,  
yeni bir tanesine başlamak akışında yaşamıyoruz,  
kasap aşkı değil mi bu,  
sözlerimizde bıçaklar, satır aralarında masatlar bileniyor.  

başbağı peşimdeyim,  
"kırdın mümkünümü, bileklerimi"*  
sana sormaya kalksam mutlaka warsın,  
seni bana sorsan, kendini gösteremem,  
oysa hep "seninleyim", "seninle olacağım", "peşinde yaşarım bu ömrü", "sen bana ne yaparsan yap, ben ayrılmam peşinden, kovalasan da gitmem"  
sözlere inanmak mı benim budalalığım,  
yoksa kelimeler hiç bir zaman "göründükleri gibi olmamak" özelliğine mi sahipler, 
fazla kurcalayasım yok,  
sorularla soramam, öğrenmek istediklerimi,  
öyle ki cevapları war, soruları yok.  
ya senin inandıkların  
benim dünyam.  

-kendi dünyamızdan başka adım atacak yer yok zaten,  
kime gitsen daha önce gidilmiş, nerede dursan sahibi war,  
ne düşünsen daha önce düşünülmüş, ne söylesen daha önce söz edilmiş,  
herkes birbirinin eskisi, yenisi, "bir dönem"liği olmuş,  
kimin neresine dokunsan, daha önce defalarca öpülmüş,  
kiminle ne yaşasan, diğer "özel"ler arasında kaybolur,  
her yer yaşanmış, herkes yaşanmış,  
kendimizden başka yaşayacak yer yok,  
en azından, kalanından başka...-  

bir dikili ağaç, sarılacak bir taş istemedim,  
"kendime", bir başıma yaşayacak tek an düşünmedim,  
hiç bir şeyim yokken, hiç bir şeyim yok, demedim, hiç bir zaman  
bunlar yersiz, vakit öğlen,  
hepsini sen.  
benim dünyam,  
senin dünyan.  

-bütün sahip olduklarımız bir kolajdan ibaret,  
karakterlerimiz, istediklerimiz, yaşadıklarımız,  
etrafta gördüklerimiz, hayal ettiklerimiz,  
onun bunun parçası, toplanmışı, koparılmışı, yırtılmışı,  
dünyada gördüğüm her şey bir kolaj çalışması,  
ve belki tanrı kendi uygarlığında, bir pop-art sanatçısı.-  

kulaklarım paslı, gözlerimi astım,  
yüzümün bir tarafını avucuna yatırsan,  
üzülürsün.  
gülümsersin.  
yerin biraz geniş olsa, sabrın biraz engin olsa,  
rahat olduğunu bir bilsem de,  
kapatsam gözlerimi,  
huzur nedir, görürsün.  

peşimdeyim,  
saatte bir kasap aşklar öldüren benim,  
göğsünde karanfil.  -  

4 Eylül 2001, Salı;12:20
* "kahpe felek sana nettim neyledim" isimli türkü'nün "kestin mümkünümü çarelerimi" mısrasından çağrışım yaptı.

Umut TAYDAŞ

### Korkutan
Bir Yabancılık Başlamıştı Çoktan

Korkutan bir yabancılık başlamıştı çoktan,
Can vardı, canan vardı;
Can’ın istekleri, Canan’ın gereklilikleri vardı,
Bizler uzantıları olduk hep
Can ve canan’ın,Sadece isimlendirildik ve
Çok gerekmedikçe geçmedi ismimiz
“mutluyuz” ortamlarında,
biz sevda gönüllüleri, aşk personeliydik,
sahnemiz bitince, ayrılırdık zamanla başka yerlere,
bir daha kim bilir ne zaman sıra gelirdi bize,
önceden kendimizi ne de önemli sayardık,
oysa can vardı, canan vardı,
ve giderek artıyordu korkutan yabancılık...
					25.12.98 – Amasya			      	      “Bitmek zorunda olan şiir”
				      Umut “The Cyrano” Taydaş

Umut TAYDAŞ

### Köpeğim Olmadın

söyleyiver dilindekileri, yabanlığın geldi,  
açmazında kimsesizliğin, selamsız, aymaksız,  
yaşamaksız yaşayıp gidiyoruz,  
ben pişmanı olmuşum her hayatımın,  
düşmanıyım, hayatın her yaşanışının,  
sözümde sis, susumda sır,  
konuşmaktan vazgeçtiğin anda,  
benden vazgeçmişsin;  
başa gelecek olan arsızlıktan korkup çekinmek,  
şöyle dursun,  
ben senin sevdiğim güzelliğini,  
artık,  
bulamıyorum ojeli parmaklarında sıradanlığın,  
ben de sıradan geçiyorum,  
ben sıradan köprüsünde ölmeyi yeğliyorum,  
önümüzde hayli uzun onlar'ca leziz zaman,  
aman...  
sen köpeğim olmadın benim,  
ben çok kırıldım... 

20 Eylül 2001; 22:17

Umut TAYDAŞ

### Kör kuyu - Kör tabanca

Mermi pişman, kör tabanca yavrusunu kaybetmiş, bin perişan,
Yorgunum da şimdi,Köşeye kapandım, saklandım dinlenmek için,Bir bebek sesi siyah renkli,
Bir bebek ayaklarımın önünde,Yüzünde kimseye göstermediği siyaha boyanmış gülümsemesi,Siyaha boyanmış bebek, köşeye emanet,
Gidemem ki... bebek bir şey istemiyor benden,Bebek kendi umutlarıyla gülüyor bana,Kör tabanca bebeği izliyor gizli gizli,
Kör tabancaya emanet ediyorum siyaha boyanmış bebeği,Dinlenmedim daha ama kaçıyorum,Büyük gürültülerin içinden duyulan 
Sanki gün ışığına benzeyen bir ıslık sesiKaçmam gereken yönü gösteriyor gibi,
Yardım almayı kabullenemem ama,Böyle büyüttüm kendimi,
Tersine dönüyorum, yalvaran, umutlarımı isteyen, kalabalığın içineTüm gücümle
Parçalayın beni diyorum 
Karanlık oluyorlar, göz kapakları bebeğe boyalı,Göz kapaklarım nefrete boyadıYüzümdeki duvarlarıÖldürüyorum bir kaçınıSeyrediyorlar,
Yapıyorsam bir bildiğim vardır diye izliyorlar yalvararak
Umut dileniyorlar,
Susun dedim sustular,
Emretmek güzel bir şey,Hele böyle bir kalabalığa....Dinleyin dedim gözlerini nefretime açtılarÇember oluşturun dedim
Çok büyük bir çember oluşturdular
Ben söylemeden yerinden kımıldayanı kör ederim dedim önemsemediler,
Ben söylemeden kımıldayan olursa, umutsuz ölür dedim, 
Siyah göz kapaklarının altından göremediğim gözleri itaatlerini belli etti,

Yıllardır biriktirdiğim umutlarımı birer birer çıkarıp koydum çemberin ortasına
Biri kımıldadı yerinden, gördüm, hem yanındakiler  de söyledi,

Yerden sıkılgan bir ip alıp, büyük bir çember yaptım,
Boğdum sonra kımıldayanı, cezasına razı gibiydi, 
Etrafımdaki çemberdekilerin başları öne eğik,
Yerlerde siyah gözkapağı gölgeleri vardı,
Birer ikişer koydum umutlarımı ortaya,
Hiç biri kımıldamadı,
Aralarından biri su içmek için izin istedi,

Onu yanındakiler boğdu,

Hiç umut kalmadı bende,
Herkes gördü,

Islık sesi beni istemediğini belli eden isyanlar çalıyordu,
Sıkılgan büyük çemberi gevşettim
Yalvaran büyük çemberin etrafına gerdim, yere serdim,
Çıktım çemberin içinden,

Umutlarım artık sizin, gidin alın dedim

Yalvaran büyük çemberdekiler koştu içeri doğru,
Birbirlerini ezdiler,

Sıkılgan ipten geniş çemberi

Cebimdeki siyah kibritle yaktım,
Umutlarımla birlikte yandı herşey
Bütün kalabalık yandı
Etraf aydınlıktı ama şimdi bebek daha siyahtı
Umutlarımın yanması üzerken beni,

Ateşlerin arasında gelen çığlıklar mutlu ediyordu.
Kör tabancaya baktım arkamdaydı,
Namlusu ıslak, ağlamaklıydı,
Ceketimin en derin cebine sakladım onu,
Ateş çok güçlü yanıyordu,
Köşeden siyaha boyanmış bebeği aldım.

Kör kuyuya dışardan ışıklar geliyordu,

Siyaha boyanmış bebeği kaldırdığım yerden,

Biraz sıksam kendimi sığabilirdim oradan,

Çığlıklar bebeği korkutuyordu,

İlk önce bebeği çıkardım
Sonra ağlaması dinen kör tabancayı, bebeği korusun diye,

Sonra ben çıktım dışarı,
Islık sesi çıktı en son,
Bebeğe ninniler çalıyordu,
Bebek bana benzedi sonra,

Ben bana benzedim

Kör tabanca dedemindi,

Yüzümdeki duvar yere düştü,
Bebeğe umut dedim

Bebek beyazlandı,
Umutlar hep beyazdı,
Islık sesi beyazdı,
Kör tabancanın içinde beyaz bir mermi vardı,
Daha sonra tek hatırladığım
Kucağımda beyaz kundaklı bir bebek

Kulağımda babamın eski şarkılar dirilten ıslığıydı,
Etrafta hiç kör tabanca yoktu...

Kalktım yerimden

Tüm umutlarımı siyaha boyadım,
Beyaz olunca isteyeni çok oluyordu çünkü...


								Bm Umut - 29.05.1998

							"yeter ki senle olsun kör kuyu bile"

Umut TAYDAŞ

### Kseleton

"aşkın karın doyurduğu günlere..." 

savur da kendini insin tepelerden, 
yedi başlı, gururunu dikerek üzerime, 
tutun da kendini, in oralardan, 
aşağıda neler oluyor bir bak, 
bulaşmam, gözün korkmasın... 

in aşağı gel, korkma, 
elini tutmayacağım bu defa, 
aşk hastalığı bulaşmaz gözlerimden, 
korkma, ruhuna dokunmayacağım, canım acıyor; 
zor olan bir şey yok, becereceğinden şüphen olmasın, 
çetrefil de anlamını yitirdi, 
anlamaya vakit ayırmak lazım 
her beraber, düşünmek; fakat  
anlamlar da pek çetrefilli şimdi, 
tek başına her yola gelemiyorum... 

bu dünyanın senleri duymuyor, 
hissetmiyor, konuşmuyor, saklıyor, 
bu dünyanin burasında, 
sana kendimi açamaz oldum, 
senin saklayışlarından ders çıkararak... 
bir adım daha in, boyun boyuma gelsin, 
korkma, boğulmazsın,  
boğulsan da ölmüyorsun zaten, 
bak bana, 
içimden geçebiliyorum... 

çok sıkıldım kendinden de umuda duruyorum, 
beni de nadasa bıraktım, uzun zamandır, 
kayıplarım var, yaktığın yerlerimden ot bile büyümüyor, 
bakıyorum kendime, yok, büyümüyor... 
yazık değil mi, terk edilmelere de alıştım, 
kimin aklına gelirdi ki, ayrılıklara ağlamayacağım, 
gerek yoktu, yeni anladım, susmalıyım, 
nasıl olsa sen de  
söylenenlerin içinden geçip gitmesine alıştın... 

delilik yürüyerek gidilecek bir ülke kadar yakın, 
ama vizeyi veren sensin, bırakmıyorsun; 
her sabah bedenimde düş izleri arıyorum, 
aklımdaki morluklardan başka bir iz bırakmamışsın, 
her düşünün içinde izlerimi arıyorum, 
sende kendimi bulamıyorum, 
acele etme, gitme, 
ağır konuştuysam, üzdüysem susarım, 
insansızlıktandır biraz gevezeliğim, 
sevişimdendir bir de,  
yalnız sensin 
birilerinden ayrı düşmek için ayran istemek haricinde, 
ağzımı açtığım, 
açlığım... 

sonuna gelemiyorum bu "yazdı"ların, 
çünkü hissetmiyorum yazdıklarımı, 
görmüyorum, 
anlamıyorum, 
senin için indim buralara, senin için katlandım buraları, 
gururunu bırak, aşağı gel, ne olur, 
burada sensizlikten 
boğuluyorum....

25.05.01 - 04.:39 
"Her söz bir forma sahipken, insanlar neden konuşarak anlaştıklarını iddia ederler ki,  
bütün konuşmalar değer bulmak için bir sunuş değil mi sanki ?"

Umut TAYDAŞ

### Luxor

"saz'a" 
dalgın ifadelerle diktim yüzümü şehrine, 
algın bir iç çekişle, ölümü kanıksadım, 
yalpa düşüncelerde, boğuldum varlığına, 
gelmezsin. 
arasam ve gel desem, biliyorum gelmezsin. 
iç yakan, el rüzgarlarda, sabah umudundayım, 
kinlendim beynime, söz geçiremedim, 
uykuyu duvara vurdum, karanlığı biledim. 
ama gelmezsin. 
arasam ve gel desem, buraları bilmezsin. 
şüphesiz, sıkıntıdan benim ölümsüzlüğüm, 
yürüdüğün caddeleri arşınladım, büyüdüm, 
bu kahpe aşksızlığa dişlerimle saldırdım, 
oysa gelmezsin. 
arasam ve gel desem, isyanımı sezmezsin. 
devirdim uzaklıkları, yakınına iliştim, 
törpüledim geceleri, sabahı besteledim, 
ellerine uzanırken, umursamazlıkla vuruldum, 
lâkin gelmezsin, 
arasam ve gel desem; 
demem...

13.07.00 - 23:37

Umut TAYDAŞ

### Mandepsiye Uyanış-Kas 
Gevşetici-Uzlaşma

I - Mandepsiye Uyanış 

karasın, karanlıksın; 
kerelerce kara çıkardım senden, 
bu sadece cımbızla tüy çekmek gibi oldu, 
yerlerine yenileri büyüdü, 
asıl köklerin yerlerini,  
karalığın sebebini hiç bulamadım. 

karasın, kara kalacaksın, 
aydınlanmak yok, 
kandırdığın ben'lerle, kanmayan bir ben yaratacaksın, 
soğuk duşlardan kaçarken göstereceksin cesaretini, 
kımıldamayışınla ortaya çıkacak kurguların gerçeği 
yüzünü pudralarsın ve silinir zamanla, 
yüzünü göstereceksin... 

karasın, gözlerinin beyazı yok. 
ülkü getirdim, en temizlerinden, 
tepkimeye giremedin, 
seninle yürümek istiyorum, 
çabuk yoruluyorsun. 

beni korkutuyorsun, 
sen beni korkuttukça, seni kaybetmekten korkmuyorum, 
seninle konuşmaktan takatim kalmadı seninle konuşmaya, 
bir kere sızmıştın, çok uzun uyumuştun, 
yanında en rahat olduğum gün o oldu. 

karasın, zararlısın, doymazsın, 
göğüslerinin sarkıklığından anladım. 

II - Kas Gevşetici 

seni hiç sevmedim ki ben,  
kim olduğunu çok iyi biliyordum, 
seninle çok yalnız kalıyordum, 
sana dokunmaya muhtaçtım, 
sıcaklığına bakışlarının, sırlarına, 
ışığını yitirmiş ayasına ellerinin, alnıma değen, 
seni hiç sevmedim ki ben, 
sadece seni sevmeye muhtaçtım, 
ve mahkumuydum buraların, 
ve sen ne kadar da karaydın, 
kendimi sana düşürdüğümden beri 
kendimi arıyorum. 

III - Uzlaşma 

senin hep boynun bükük, 
çocukluğunun gölgesinde uyuyorsun, 
bıyıklı bıyıklı bakıyorsun bana, 
kessen onları sanki, herkes herşeyi bilecek, 
kimse sana el sürmeyecek, 
en büyük hataların, 
kendini suçladığın günlerde, 
kendine yaptığın işkencelerdi; 
onların yüzünden artık karasın, 
seni çok fazla anlıyorum, 
ve seni anlamaktan ölesiye korkuyorum, 
seni anladıkça tükeniyor gücüm, 
tiksiniyorum, 
seni anladıkça, 
herkesten ve herşeyden nefret etmeye başlayıp, 
seni sevmeye bir ben kalmamasından korkuyorum. 

öyleyse sen kendine bir bak, 
bu kadar masum musun ? 
kendini masumlaştırışın, 
benim seni, suçsuzmuş gibi göğsüme basışım, 
hepsini bitirdim, hepsini geçtim, 
karanlık; 
beni de kandırıyor olmaktan rahatsız olmuyor musun ? 
bunu kim bilebilir, 
kim bilebilir en son ne zaman gerçek olduğunu, 
karanlığım, konuşma, 
sana artık sadece zorunluluktan yaşayabilirim, 
ikimiz de bu meczup oyunu kazanmak için yaşıyoruz, 
sonunda, 
ikimiz de kaybeden olacağız...

14.06.01 - 22:08 
"yoksa herşeyimizi birbirimizden, 
hiç tanımadığımız birilerine kuytularda elletmek için mi saklıyoruz yıllarca ?"

Umut TAYDAŞ

### Manik Obsesif

"kendi kendine konuşmak'lara..." 

bulmuştur, bölmüştür; 
olmuştur ya da oldurulmamış, 
kafam çatlak, bulaşık çok, 
ellerim keneften yeni çıkmış, 
frengi meçhul. 

döndüm beriye, uzandım seyirlik, 
"anlam" için gelmişim stampol'a, 
hiç bir yer evim değil dedim, 
aklından ve altından başka; 
oysa onlar da rest çekti aşka. 
stampol ya bu, kelek aldım bolca, 
-en çok inandığın, güvendiğin insan,  
stampol'da 6 ay kalsın, tanıyamazsın- 
olsun dedim, varsın; 
o yeter, anlam yine aklın, 
altından olmasa da, düşlemişiz bir geleceği, 
pek de fiyakalı değil, dilenciye versen beğenmez, 
olsun dedim kalsın; istiyorsun, 
niceliğin ne önemi war,  
yıl 2000'li ve sen sevdaya inanıyorsun.. 

aynı odada, aynı bakışla kalakaldım yüzyıllarca, 
stampol'du bu, kelek aldım, 
aldırmadım; "geçer" dedim, alışılır, 
inancım tam, sevdam aklımı aşmış, beni bastırmış, 
anlamım, beklemek olsun boşver. 

gördüm de olanları "tiskindim", 
acemi tezcanı, sağa bastım ayağımı, illet, 
onun bunu, diğerinin ötekisi olmuş,  
berikinin öbürü de, bunun orasında muamelede. 
sola kaçtım apansız, şirret, 
oradakinin orasında oynaşmamış bir ben kalmışım, 
şuradaki de adımımı attığımdan beri, salyalar akıtarak takip ediyor beni. 
kaçtım ortaya, kustum. 
yürüdüm. sustum. 
hep ortadan yürüdüm, ne çevirdim başımı "essalamü aleyküm" sağa, 
ne solun zerresini gördü gönlüm. 
ihanet zehrinin kumpas şehri stampol'da, 
sana ihanetten uzak tutmak için kendimi, 
kendime ihanettimden aklın bulanmasın diye, 
hazmedemeyeceğim hiç bir şeyi yememek için; 
"bu ben"i bozdurmadan, azdırmadan, yardırmadan, 
sana getirebilmek için -sana saf gelebilmek için- 
hep ortadan yürüdüm. 

çok yol yürüdüm, yokça çok yoruldum. 
karşıla beni artık, ses ver, konuşmayı unuttum. 
saflığımı sana getirdim, al, öp, okşa, sırtımı kaşı. 
beğenmediysen söyle, sırtıma asıp gideyim, 
sana getirdiğim, sana esirgediğim ne varsa. 
ses ver, çık ortaya, burada olacaktın, 
bekleyecektin. 
şimdi var mısın ? 
şimdi nerede, sağda mı, sol da mısın, 
stampol'un yalanına mı kandın, 
bindiğin bir takside mi unuttun, 
"biz"li yalnızlıkları.
 
günüm zifir, geleceğim katranlı, 
kaç yaşındayım bilmiyorum, 
yaşımda olamadım hiç, 
yaşım, başkalarınındı. 
sevdiğimi yaşamaya çalıştım hep, 
misal dedem ölüyordu, 
senli, beraber 3-5 saat için, 
varsın ölsün dedim, o öldü, 
senli en fazla 2 saatim oldu. 
çok yürüdüm ortalardan ya,  
yoruldum, ayaklarıma ortacılık battı, 
"ah" çıkarmadım,  
yorgunum diye, benden uzakta uyumandan korktum. 
her "gele" kızdın sen, 
hepsi ağlamak oldu, 
göz yaşım, aşka dargınlığımdı. 

şimdi bana, "sana yetmez" diyorsun, 
istediğim sadece "seninle olmak"ken, 
sözlerini, "illallah"a bulayıp, intizar ediyorsun. 
susmaktan, uyumaktan, kaçmaktan, 
ağlamaktan, solo yalnızlıklardan, göz yummaktan, 
sindirmekten sonra bana, 
seni istememeyi öğretiyorsun. 
olsun.  
seni beklemeye başladığımda, 
kaderimin beklemek olduğunu biliyordum; 
frengi makbul... 

ve sen şiyyir misin nesin, 
ne zaman kendi "kendime" seni yazmaya başlasam, 
onunla bitiyorsun.

Umut TAYDAŞ

### Muhtemel İhtimaller
Azalırken

Kim bilir ne kadar yakındasın bana
Ve ben, bu tanımadığım, hiç bilmediğim şehirde
Her adımımda senin de içinde bulunduğunEn toz ve en pembe hayallerimi ezerken
Bana yakında dursun diye cebime koyduğum umutlarımı Çaldırmışken,
Üstelik uzaklaşırken yavaş yavaş,
Gitme saatim yaklaşırken üzerimeDev bir ahtapot gibi,Sen bana böyle yakınken,
Beni göremediğine üzülüp ağlarken,
Ben seni görmemek, sana sarılmamak için sıkarken
Ve perçinlerken ayaklarımı yere,
Muhtemel ihtimaller azalırkenSeni aramak, seni bulmak, seninle olmak yerine,Yerin dibine gömülmüş,Bir ucube evde oturmuş, bunları yazıyorum,Seninle birlikte, hayataEn güzel şiirleri yazmak varken hem de...Gidiyorum...Umut TAYDAŞ						16.05.1999					 “İnsanbul – Ümranie”				     “seher vakti bir güzele ölündüm”

Umut TAYDAŞ

### Namlanış Destanı

"ayrılıklara" 
boş boş dururken manzara olsun diye yaratmak kolay, 

ve yarattığınla gururlanmak, 
oturduğun yerden anlatmak kendini, kurallar koymak, 
kader belirlemek kolay, 
çağrışımlarını şekle bürümek an meselesi, 
çaresizlik, iki ucu boklu değnekle uğraşmak nedir bilmezsin; 
sözler savurmak, itaate zorlamak, vaadetmek işten değil, 
tatmadın, 
senin annen ağlamıyor sana,  
kurşunlar geçmiyor başının üzerinden, 
özlemiyorsun çocukluğunu, babanın yaşlanışını görmüyorsun, 
kardeşlerini öldürmüyor bu zorba hayat, 
dostlarını yolcetmiyorsun bilinmezlere, 
ellerin buz değil, titremiyorsun, çalışmaktan öte 
gözlerin kanamıyor uykusuzluktan, 
ağlamayı saklamaya çalışmak, hıçkırığını bastırmak nasıl zor, 
yaşamadın, 
tahtına kurulup, yormadan kendini,  
gerinerek, güvenerek sesinin şahlığına, 
kaynağı belli olmayan, sınırsız gücünün şehvetiyle 
ahkâm kesmek kolay; 
kolay "çarpmak" beni, 
sefil görmek yarattıklarını, dedikodusunu yapmak, 
sınırlamak, ensesine tokat, kaderine sille, aklına ziyan vurmak 
mesele değil, 
şimdi bunlar olurken,  
biz, bu "değmez" oyuncaklar, cebelleşir didinirken, 
istemediğimiz halde insan olmakla yargılanıp, 
ne menem olduğunu yaşamadan bilemeyeceğin, 
hayat illetiyle yorulur, tüketilir, denenirken, 
aklımıza yazdığın cennet-cehennem ikileminde, 
gidip geldikçe, hiç oluyorken yaşlarımız, 
eserin, patlayan ütopyalar emdikçe direncimizi, 
senin de bunları hissetmeni, bunlara dayanmanı, 
biz olmanı istiyorum, 
çaresizliği, güçsüzlük ebedi hastalığıyken insanlığımızın, 
güçlü olmaya çalışmanın ne demek olduğunu, 
imkânsızlıklar dehlizinde yitirirken tüm varlığı,  
kahretmenin, isyanın, utancın, beklemenin, uykunun, 
hiç bir işe yaramayacağını bilmenin ıstırabını, 
yoksulluğu, sessizliği, yorgunluğu, hiçliği, 
görmeni istiyorum, 
sana bunları yazmak nafileliğiyle, 
bunları yazmaya gelirken geçilen dermansızlıklarla, 
karşılaşmanı... 
en neticesinde, hepsini geçtim, 
hepsini bitirdim, 
aşık olmanı istiyorum tanrı'm, 
"ayrılık" bukağı ne çetrefil, 
hiç olan arzular neye kadir, 
katlanmak, çekmek, kabullenmek, 
sevdiklerini kaybetmek, 
tanrı'nın yalnızlığının acısını, 
senden çıkarmasına boyun eğmek ne demek 
görmeni istiyorum...

20.12.00 - 21:38 
"yer serildi uçsuz bucaksız, insanoğlu serpildi üzerine, gökle örtüldü üstü, bazı canlılar da garnitür olsun, afiyet olsun"

Umut TAYDAŞ

### Ne sen, Ne ben !!!

Ne sen biliyorsun ne düşündüğünü,Ne ben,
Ne ben biliyorum ne söyleyeceğimi,Ne sen.Yaşadım dediğim bir tek sen varsın,
Ve farkındasın.Yine korku, yine cesaretsizlik engeller,Hiç düşünmediğim kadar kolay ayrılmayı sağladıSenden,
Henüz küçüksün diyorsun da,Hayatımda ilk defa küçük olduğumu
Senin karşında kabullendim.Beni de sen büyüttün belki,Bir haftada dedem yaşına geldim.
Gittiğinde artık,Hayalimdeki sen büyütecek beni,Venüs’ü bile kıskandıran dudaklarından,
Bana gönderdiğin yasak ama masumÖpücüklerin sonundaKarşında ne kadar dayanılmaz, zavallı olduğumu anladım.
Onlar benim olmalıydı, yalnız beni öpmeliydi diye
İsyan ettim Tanrı’ya,Önemsemedi,
Mutluluk denileni sadece
Senin ruhunda bana gösterdi; ve geri çekti,
En mutluyum demeye az kala...

Ortada bir suç var ama faili meçhul,Suçu kime atacağımı bilmiyorum,
Herkes haklı, bütün sebepler doğru,
Seninle yaşadıklarımıza da 
Herhangi bir isim koyamıyorum, dünyada bilinen kelimelerden...Ne sen biliyorsun ne yapmak istediğini,Ne ben.
Ne ben biliyorum sana karşı hissettiklerimin sınırını,Ne sen.Bir hediye olmalı senin beni özlemen
Özlem ki; hiç kimse için böyle önemli olmadı.
Değerini bilmem için bir tür uyarı olmalı ayrılıklarımız,
Ayrılık ki; hiç kimse tekrar bir arada olmayı bu kadar istemedi.
Bir dünya olmalı senin gülüşün,
O gülüş ki; kimse bir tek gülücük için yaşamayı kabullenmedi.Yaşanılacak her şeyi yaşıyoruz birlikteyken,Kıskanıyorlar, engellemeye, ayırmaya çalışıyorlar,Açıkçası ben de,
Aramızda sahte olan bir şeyler seziyorum,
İşte bu tamamen sana yaklaşmamı engelliyor,Yada senin olmamı...
Sahte olan öpüşün mü anlamıyorum,O kadar senin oluyorum ki o anda....
Sahte olan gülüşlerin mi anlamıyorum,O anda sadece dinlemek istiyorum düşünmek değil,Sahte olan sevdiğini söylediğin an mı anlayamıyorum,Sadece onu senden duymak istiyorum, başka bir şey değil.
Sahte olan sana ihtiyacım olduğunu söylediğim an mı,Bilmiyorsun, bunu bekliyorsun sadece,

Sahte olan, uğruna akıttığım göz yaşlarım mı,
Sadece onlar yere düşmeden yakalamak istiyorsun, diğerleri önemsiz,
Sahte olan sana sarıldığım  an mı anlayamıyorum,

O kadar ihtiyacın var ki, o anda kesiyorsun dünyayla bağlarını...

Ne ben biliyorum kimin yada neyin sahte olduğunu,
Ne sen.

Ne sen sevgine  isim koyabiliyorsun,

Ne ben.
Yaşadım dediğin; iki umutsuzun beklemedikleri bir anda, bir umutla sarılmasıydı,
Gözyaşım dediğim; iki sulu gözün, ağlayabildiklerini kanıtlama çabalarıydı
Mutluluğum dediğin; iki mutsuzun ilk defa yaşadıkları bu şeye verdiği isimdi, belki mutluluk değildi,
Özlemim dediğim; iki gurbet treninin birilerini özlemiş olmaları gerektiği anda söyledikleri bir sözdü,
Bebeğim dediğin; iki çocuktan, birinin bebek, birinin anne olma isteğiydi,
Aşkımız dediğin; iki kişinin ihtiyaçtan birbirini canım’lamasıydı belki...

“Seni Seviyorum” dediğin zaman hiçbir şey düşünmedim
Sana dediğimde sen de öyle...
Birbirimize bir tek bunu doğru söyledik belki...


							Umut The Cyrano

						       “Sebep aramam, severim...”

							14.01.1998: 14:24

Umut TAYDAŞ

### Neşter

"tatlı su sosyologlarına"  

penceren varsa aç, içeri nefes girsin, 
tazelik dolsun, biraz heyecan olsun; 
benim pencerem yok,  
dışarıdan ciğerlerimde getirdiğim havayı soluyorum, 
hem buğulanabilecek bir cam da yok, 
cesaret edemediğim sözleri yazamıyorum, 
günaydın olamıyor hiç bir gün ışığı, 
karanlıktan bıkmışım, karanlık bana bağımlı: 
bu kadar karanlığı gönlüme mi sokacağım, 
hiç sanmam yerim yok,  
gönlüm o kadar seninle dolu ki, 
karanlığı bırak, seni alacak yer kalmadı,  
yine de devamı mümkün; 
kuytu kuytu yaşıyorum, figandayım uğul uğul. 

zor hayatlardan geçtim, zor bir hayat oldum, 
bu kendimi annemden babamdan almadım, 
idareten kiralamadım, 
nice ölüme gittim ve döndüm hepsinden, 
namluların ucundan döndüm,  
denizlerin dibinden, boşluklardan,  
ustura ağzından,  
şişelerin kaidesini bozdum, 
bir dolu kadının dudağından, adice sıcak nefesinden döndüm, 
umutla döndüm, ahlarla, inançla, 
yüreğime güvenerek ve sarılarak, 
saklayarak gururumu,  
ona buna titretmeden sesimi, 
ne olursa olsun, el pençe divan durmayarak, 
damara çalışan hayat simsarlarından, 
kendini başkalarıyla var etmeye çalışan adamlardan, 
kendini başkalarıyla temizlemeye çalışan kadınlardan 
kanser salan güruhlardan, onulmaz kırıklardan 
kimsesizliklerden geçtim; yoklukları gördüm ben de, 
görmeye tahammül edemeyeceğim şeyleri yalayan insanlar tanıdım, 
boyun eğen, boyun eğmeyi seven yaratıklara ağladım, 
açlıktan güvercin çaldım, yağmur suyuyla yetindim, 
aylarca yağmur yağmadı, 
kızılırmak'ın boklu sularına kandım, 
çok defa yandım ben, çok defa yakıldım, ortaya atıldım, 
defalarca güvendim ve haddinden fazla satıldım, 
basit insanlarda gördüm korkunun, zavallılığın ne demek olduğunu, 
sevdiğim basit insanlarda, 
susarak yaşadım çok uzun bir zamanı, 
tüketerek kendimi, kıyarak, harcayarak, 
sabrederek ve hep "o"lar filizlendirerek içimde, 
yaşamadığım ama var olduğunu bildiğim, 
varlığı meçhul bir özlemle durdum hep, 
bu hastalıklı dünyanın sunduğu  
hepsi birbirinden güzel, kişiliksiz hazlara, 
değişmedim onurumu, karakterimi. 
giderek psikopatlaşıyordu yaşım,  
umudum yok olmasın diye kırdım parmaklarımı, 
gittiğim, gördüğüm, umut ettiğim her yerde, 
seni aradım, seni bekledim; 
ben bu yalnızlığı haketmedim. 

tüm sevenlerimi yok ettim ben, 
hepsinin en güvenilmezi oldum, 
ailemi öldürdüm, 
babamı kulaklarından tavana astım, 
taze bir kadınla değiştim annemi, 
dostlarımın sevdikleriyle seviştim, 
cımbızla para çaldım çocukların kumbaralarından, 
olmayacak umutlar verdim, haybeye ego doldurdum, 
hep çalışıyor göründüm, hiç iş yapmadım, 
arkalarından konuştum insanların, 
kuyularını kazdım, üstlerini örttüm 
olmadığımı oldum,  
ne göründüğüm gibi oldum, ne olduğum gibi göründüm, 
çok yalan söyledim, 
hep yalan söyledim ben, 
gizliciydim, sırlarımı bilen bir tek insan olmadı, 
önüme gelen hayvanlara mutlaka tekme vurdum, 
düşenin üzerine bastım, 
ben uzun süredir kullandım herkesi, 
sana kimseyi sevmedim, 
senin içindi, sen niçindin; 
bu yalnızlığı haketmedim ben. 
çok zavallı yazılar yazdım, 
"çok" kelimesini çok kullandım, 
giderek hiç oldum,  
tükendiğimi gizlemek için olmadık şeyler yazdım, 
yazamadım daha doğrusu 
kendimi erken taklit ettim, 
yazacak bir şeyi kalmadı dünyanın, 
o benden erken tükenmişti; 
bitap yazılar yazdım, 
bunları ben yazmadım; 
haketmedim ben bu yalnızlığı. 

herşeyin üstesinden gelip, 
herşeyi öldürüp, 
bunca bekleyip, didinip, direnip 
kaçarak, korkarak, sakınarak, saklayarak, 
sadece sana geldim,  
hepsini seni sevdim 
seni sevdim, 
ben bu yalnızlığı haketmedim...

19.06.01 - 22:52 
"bir şey söylendiğinde anlamayıp "nasıııl" diye haykıran sığır insanlar yüzünden kafam bozuk hep"

Umut TAYDAŞ

### Ölüm ki, öyle yakın

Dur...Aç köpekler saldırmakta hayatıma,Benim olmayan hayatıma sahip çıkıyorum bu defa,Köpekler, kanatıyor, köpekler acıtıyor beni,Köpekler; bendeki seni koparmak için saldırıyorlar hayatıma.
Biriktirdiğim, sakladığım sen'lerKan diye akıyor yerlere,
Tanımadığım kirli ayaklar ezip geçiyor kanımı,Kaçabilir miyim ?Hani kendimi alıştırmışken seninle büyümeye,
Yanımda olmasan bile,Sesini duymasam bile,
Yüz yüze gelmesek de,Öylesine dolu, yakın, içte yaşıyorum ki seni,
Öylesine derin, uzak, içte yanıyorum ki sana,Yokum.Ruhta ağır,bedende hafif hafif çileler gezinmekte,
Geçimsiz ayrılıklardan doğan
Hasret denen ölüm, avuçlarımın içinde,
Her gün binlerce kez yüzüme işlenmekte,
Aç köpekler, sen yiyenlerSaldırıyor hayatıma
Üstelik her geçen gün daha da fazla...Yetinmemi bile kıskanıyorlar seninle,
Ölüm öyle yakın ki, 
Bir zamanlar saçlarında kaybolmayı düşleyen ellerim,Aç bir köpeğin pençesiyle, yerlerde geziniyor şimdi
Kanımdan uzak.
Beni sana getirmeyen ayaklarım,Nasibini almış, dişleri kayışla bilenmiş köpeklerden,
Kanım; aşkımı ezdiklerinden habersiz
Serseri mayın dolaşan insanların ayaklarında,
Adım adım uzaklaşıyor benden,
Bir damlasına muhtacım,
Bir damla sana ihtiyacım.
Yere uzanıp sırtüstü,Ölmeyi bekliyorum parçalanarak,Yerde kalan az biraz kanıma batırıp
Sağlam kalan parmaklarımı
Yere katilin adını yazıyorum,
Yazılmış en büyük eseri yazıyorum
Yokluktan tel ter dökülmekte anılarımAzrail köpeklere ücretlerini ödüyorGörevlerini başarıyla tamamladıkları için..
Ben yere "aşk" yazarken
Bir damla sana muhtacım
Ölüm ki; öyle yakın...Durma...					Umut The Cyrano
		                       13.06.1998  -"bir sen'im yok bir de benim"

Umut TAYDAŞ

### Ömür düş(üş)leri

Yollar ardarda, geçemedim,yıllar sorunlu, geçinemedim,
yazlar yalancı, gezinemedim,
yabancıyım her aklıma gelene,
tanımıyorum kim gelirse gözümün önüne,
aramıyorum zavallı aşkları, kuralsız pencerelerde,kendimi,rastgele bırakıyorum hayata sırtüstü,
bakmıyorum nereye kadar,
ne kadar düşeceğim,ömür - ölüm uçurumundan,bilmem kuzgunlar daha düşerken,
parçalar mı bedenimi ?,
sakladım kendimden, bildiklerimi,anlatmadım geceden başka kimseye, gözyaşlarımı,
gün gelir sarılırız sahte, hain, dediklerimize,an gelir ararız bizi sırtımızdan vuranları,
düşerken uçurumdan,masumdur ve dostumuzdur,
ismimizi söyleyen herkes,
acaba hep masum olsalar,acınacak halde düşer miyiz uçurumlardan...
							Bm The Cyrano
						         25.05.1997 - 09:17

Umut TAYDAŞ

### Ötenazi

"bitiririm kendimi"
Bu günü de bitirdim görmeden seni,
bu gün de gözlerim, sensiz boş sokaklara aktı,
dalıp gittim hüzünlü şarkılarla,
bu gün de yine sensiz kapandı.
Ağlamak çare olmuyor ama ağlamamak için de tutmuyorum kendimi,
sessizce ağlıyorum sensizliğimi
içime döktüğüm gözyaşlarının içinde,
sessizce akıyor zaman,
sensiz geçiyor bilmesen de kahpe günler,
çekip gitmek var ya,
bilmediğim, bilmediğin yerlere,
çekip vurmak var ya kendimi,
yüreğimden, seni son gördüğümde,
buruk acılara terk ettiğim sevgilerimi,
bölemesinler diye,
vurup düşürmek var ya kendimi,
yapamam ki, belki bir gün daha görürüm seni.
Susarım, bilmezsin ve susarsın,
kaçarım, gelemem yanına, kendime sığınırım,
konuşmam, konuşamam ölsem de,
herkes anlar ama sen anlamazsın,
anlamadın diye kızamam sana,
anlatmadım diye ağlarım kendi içimde.
Siktir çekip vurmak var ya kendimi, bekliyorum nedense...

Umut TAYDAŞ

### Panter Yumurtası

"memelerine..."
	
bırak kurusun orda gözyaşın, kalsın, ben yalarım yüzünü, 
bir 70'lik yaparız odanın ortasına,  
kadeh tokuşturmayalı çok oldu, 
kulaklarımızın yası açılsın, ben sana domates ezeyim, 
sen bana; göbek salatandan öpeyim,  
beyaz peyniri de tatlandıran sensin,  
sarhoşluğu anlamlandıran da, en güzel uykum da, 
kapat gözlerini, sarhoşluğumdan korkma, dudakların aralı kalsın, 
can çekişmek nedir hissetmeni istiyorum, 
yok yatma, yok dur uzanma, açılan bir şişe mutlaka bitsin, 
dur dur uyuma, bir fıkra anlatayım,  
bir çok düşündüm gelmedi ama,  
zaten ben fıkraya gülmem, sert mizaçlıyım, 
zaten ben komik şeylere de gülmem, 
lan var ya çok komiksin, burnun akıyor, 
hem şişe de bitti zaten, bir marul yaprağı daha alayım, 
sana da bir yeşil zeytin tanesi, 
bir de anason kokusu değeyim dudaklarına, 
dur dur yatma, yok aman uzanma öyle, 
arkanı dön, 
sırtını dön bana, 
sarılayım da amman, ya bi dilim diline değsin, 
tamam, başka kımıldanma olmasın,  
dur ama göğüslerinden öpeyim birer tane, 
sırtını dön, kapat onları üşümesinler, 
iyi geceler... 

15.01.01 - 07:37 
"özenti, bir elbisedir başkalarına kendimizi sevdirmek için sürekli giydiğimiz"

Umut TAYDAŞ

### Pazfail

Binlerce ömür yedin; doymadın,Dört tarafı ölümlerle çevrili bir yerde yaşıyorsun üstelikBir de benimkini istiyorsun...Ne desem boş biliyorum, ne söylesem faydasız,
Geleceksin yine, isteyeceksin canımı çaresiz,
İnada düştüm, miyada doldum, çıktım karşına,
Korkmam hiç düşmandan, hem ölüm umrumda değil yine,Kedere boyadım yüzümü,acımadan, mezar taşımı zaten yanımda taşırım,Kurduğun tuzaklara düştüm;korkmadığımı gör diye,
Bu şifasız yalnızlığı, zehir desen içerim ben,alıştım,
Bu defa çok çalıştım,
Öğrendim çile çekmeyi, vurgun yemeyi, acıyı sindirmeyi,“katlanırım” demeyi öğrendim geldim.
hiçbir şey beni şaşırtamaz artık,kendime inandım, alkole inandım, özgürlüğe inandımgüvenmek diye bir şeye hiç inanmadım.
işkenceden, vefasızlıktan, yoksun’luktan açılan her yaradan,
isyan edercesine akan kanıma, usulca değdiriyorum, birbirine gurbet dudaklarımı,
kanımı öpmeyi seviyorum,çünkü o da kimsesiz benim gibi,
bana sarılıyor çünkü çıkarsız,
kanımı öpmeyi seviyorum ama aslında o da katlanamıyor bana,Biliyorum, terk ediyor beni, heyecanla,Hızla, canımı çekip alıyorsun farkındayım,
Ben sana “hazırım” diye bağırırken,
Farkına bile varamadan alıyorsun canımı....
Yenildim.... 
Yüzüm yer oldu,bedenim yer oldu,Yer yer dağınık ve parçalı umutlu benlerYer’le bir oldu;
Bir sen oldun, bir ben öldüm,İnsafsız...					24 Şubat Çarşamba – 1 Nisan Perşembe						Bm Umut The Cyrano
				        “Doktor Bayandan İkinci El -Katil Doğan- Var”

Umut TAYDAŞ

### Pes-leniş

Saat gecelerden 12'yi çok geçtiSana son kez sarılmak için çok geçti,
Aklımdan bensiz yaşamak zorunda olduğunun korkutan düşüncesi geçti,
Dudaklarımda bağımlılık yapan
Dudaklarına kendimi bırakmak için çok geçti,Doğuya doğru bir tren gidiyordu,
Doğuya doğru bir tren beni eziyordu,
Güneş batıdan doğmuştu, ben doğuya gittikçe
Doğudan batıyordu.
Göz kapaklarım, Sadece sana şartlanmış bir sinema perdesi gibi;
Düştüğünde gözlerimin önüne yalnız seni gösteriyordu,Ömrüme kurşun gibi yağdı gözyaşların,
Kan rengi karanlıktı gece,
Sen hiç'sin dercesine karanlıktı,
Kaçışımın sebebi yab-anlıktı,Gece saatlerden geçti,
Kendinden geçti gece
Karardıkça karardı, karardıkça kayboldum ben;Şimdiye kadar yaşanmış en karanlık geceydi,
Şimdiye dek böyle kanamış en karanlık geceydiYüzün geçti, gözün geçti,İçim geçti,
Ağladım, oltaladım,
Sırtın güneş görmüştü bir kere,Sana son kez sarılmak için çok geçti...
			    Umut "The Cyrano" Taydaş
            27.10.98 - 24:52
			          Yeni Doğu Expresi

Umut TAYDAŞ

### Retrosynth - Half

"Tanju Okan Kasetliliği'ne"

Kör göz, dar boğaz, bela ben, rezil rüsva 
İçimde tarifi ne mümkün bin sensizlik 
Parmaklarımın ucundasın, uzansam, 
Zor bela, binbir güçlük, sürgün kelimelerim 
Seninle kavuşsun özgürlüğe istiyorum, 
Hepsini sıraladım yanyana, arka arkaya, 
Kelepçelerini açamıyorum 
Alt beyin-üst beyin karıştı birbirine, 
Düşündüğüm ne varsa seni düşünüyorum aslında, 
Mağaralara umutla karışık çizilmiş resimlerin üzerinden incitmeden geçerken ellerim, 
Çam kokusunu arasına almış uzak iklimlerin yağmurlarını koklarken, 
Serçe parmağımı bir bebeğin avuçlarına verirken, sıksın diye, 
Yıllar sonra memleketine dönmüş, ağlamaklı bir gurbetçiye sarılırken, 
İlk defa dinlediğim her yanı hüzün bir şarkının,  
beni götürmek istediği her yere seninle gidiyorum...

05.12.00 - 18:33 
"her kavuşmak ayrılmanın introsu da her ayrılmak kavuşmanın habercisi değil, neden ? "
Umut "Ventaire" Taydaş

Umut TAYDAŞ

### Sana acıyorum yazık

"Sevmesi Yasaklanan'a"Sana acıyorum,
Kendime acıyorum belki bundan zevk alıyorum
Ama sana acıyorumVe kahrediyor beni her gün daha fazla.Nasıl böyle sevdim, nerede hata yaptım diye
Düşünmekten alamazken kendimi
Halen nasıl böyle sevdiğime de şaşıyorum...
Yüreğimin sana boyadığım rengini silmek geçiyor aklımdan,
Aklımdan geçen gözyaşlarım, sana boyadığım yüzümdeki
Boyayla birlikte düşüyor yere,
Sensizliğimi Umutlarla avuttuğumu bilmeden,
Her şeyimi alırken sen,
Ve bana lazım olur diye bir küçük umut bile bırakmadanÇekip giderken, yüzündeki o menfaat gülümsemeyleArkanda bıraktığın her sözcükten yeni bir tabut yapıyorum kendime.Dizlerine yatırdığım sabahları unuttun
Kollarımın arasına teslim ettiğin uykularını,Asi ruhumu dizginleyen aşık sesini duyurmuyorsun artık,
Emanet ettiğin yaralarıma artık tütün basıyorum,
Baldıranla ovuyorum, kanayan yüreğimi,
Beni artık şehitler arasında ara,
Özlersen, beni uçurumların dibinde bekle...Dudaklarımdan çıkmıyor artık, sana yaşatacaklarım,Sana yaşatamadıklarım, çok derin yaralar halinde,
Yerlerini almış durumdalar iki dudağımın arasında.Seni beklemenin, seni özlemenin Özlesem de gelmeyeceğinin,Gelsen bile eskisi gibiBedenimde yatıya kalmayacağının
Zorla ezberletildiği 
Henüz reşit olamamış yasak aşkım
Çaresizlik içinde kıvranıyor şimdi,Ben bileklerimdeki ustura izlerini öperken...Özgürlüğüm; can verdiğinde,
Sen uyurken başucunda,
Bana bunları da yaşatacağını nerden bilebilirdi ?Sana acıyorum,
Tüm kapıları sana açıyorum bilmesen de,Bensiz geçtiğin her kapı infazım oluyor,Görmüyorsun...

Çok kolay öpebilirdim seniÇok kolay sahip olabilirdim ben'liğine, herkes gibi
Bir cesete bile karşı koyacak gücün yoktu,Seni güçlendirirken günden güne,Her gece yarasalar düşlerimi kemiriyordu,Dayanacak gücüm yoktu,Ama hep zulada senin için saklıyordum ne gücüm varsa.Seninle ışıkları söndürmek de mümkündü,Ve tüm çektiklerime ortak etmek seni,Dokunmaya kıyamadığım saçlarınıTel tel terketmek yataklarda;
Git diyecek gücün yoktu.Yutkunduğunda gecenin buğusundaki sesime karşı
Avaz avaz bağırmana aldırmadan,
Dünyanın en acımasızları arasında
Kendime itibar edinmek kolaydı.

Yalancı aşklarının uğultularını dinleyerek geçerken saatler,

Beni sevmediler diye ağlarken sen yüzüme,

"Şu adam rüyama girdi,
Bu kadın önümden geçti,
Cebim para doluydu,
Anneme köpek saldırdı" gibi içinde kalanları

Anlattığında kimse dinlemiyorken seni

Suratının ortasına "onlar senin sorunun" diyip

Çarpıp çıkmak vardı kapıyı

Hiçbir şey diyemez oturup ağlardın,

Yine umutlarını bana bağlardın...
Sana acıyorum çünkü bana yetemedin,
Beklemesem bile
Sevgimin karşılığını veremedin,
Ben;

Ne de olsa beni de seven var diye
Göğsünü gere gere dolaşmanı isterken sokaklarda,

Bundan aldığın güçle küçümsedin beni, sen...

Sana seviyorum demek çok zordu,
Sana sevmiyorum demek imkansız
Ama

Seni görmemek kolay,

Dokunmamak, öpmemek,

Beni sev diye beklemeden,
Sadece bendeki aşkla avunmak kolay,

Ne kadar zor olsa da kolay karşılıksız sevmek seni,
Ben yeterim kendime,

Kendi içimde,
Kendi yangınımda ısıtırım soğursa yüreğim...

Sen yok olacaksın,

Canım dediklerin canını isteyecek senden,
Gülüm dediklerin dikenlerini hayallerine saplayacak,
Aşkım dediklerin aşkını ezip geçecekler,

Aşksız kaldığına ağlayacaksın bu defa,
Beni bir defa küçümsedin,
Bin  ömür ağlayacaksın.
Aşkımı bu halde gördüğüm için çok üzgünüm

Seni bu halde görmeye dayanamıyorum,

Kimbilir benimle yaşadıklarına kim el koydu,

Kim yasakladı bana söylediğin seviyorum'lu kelimeleri
Kim yalan yere yemin ettirdi sana
Ömür boyu seveceğim diye.
Ben koca hasretleri eritmeye çalışırken, düşevlerimde,
Kana boyarken hüznümü,
Beş para etmez jiletlerin öncülüğünde,
Seni kim gönderdi,
Aşkımı kundakla diye...
Ben tüm dünyayı kurban etmeye and içmişken

Sadece aşkın için

Nereden çıktı bu suni dost duruşların ?
Bahanesi nedir bu yapmacık susuşun ?

Geceleri benden hınç alır gibi sevişmen nedendir ?

Ben mi düşürdüm seni 

O aç insan kalabalığına, ?
Ben mi vurdum seni, güpe gündüz, ulu orta ?
Ben mi çaldım ekmeğini sofra vakti ?

Ben mi kilitledim seni o yapmacık hayata ?

Hapsolduğun tüm zindanların anahtarlarını benden almadın mı ?

Üzerine bol gelen özgürlüğünü başucuna ben bırakmadım mı ?

Gözlerini umuda ben boyamadım mı ?

Üşürsün diye, gece gündüz aşkımı üzerine yorgan yapmadım mı ?

Tüm tuzaklarına düşmedim mi senin ?
Herkesten, herşeyden vazgeçip sırf senin, seninle olmadım mı ?

Hayatımı harcamadım mı senin için ?
Sus....

Ben biliyorum...


Seni Seviyorum...


Seni seviyorum,
Taşıyamasan da, katlanamasan da,
Korksan da bunu yüzüne söylememden,
Benimle birlikte yaşamaktan korkup,

Uzak tutmak için beni kendinden,
Benimle savaşsan da,

Değişmeyecek.
Beni yenmiş olmanın gururunu ve 

Beni böyle çaresiz bırakıp

Oyun oynadığına inandırarak,

Kazanılmış bir zaferin derin sarhoşluğunu,

Büyük mutluğunu yaşıyorsun şimdi
Halime gülüyorsun,
Aşkım;
Beni öldürüyorsun,
Uzaklaşıyorum senden ve

Bu ısmarlama aşktan,

Sana tüm verdiklerime rağmen,

Bir çingene açlığıyla
Gördüğün en küçük aşk parçasına bile saldırırken sen,

Seni böyle gördüğüm için, son derece huzursuzum.
Kimsin, neredesin, nasılsın bilmiyorum,

Beni sevdiğin için mi,

Bana katlanamadığın için mi

Sana yetmediğim için mi,

Yapıyorsun bunları bilmiyorum, bilemiyorum...
Bu şehri, bu hayatı ve bû-sen'i,bırakıyorum.

Çok acı;

Sana acıyorum,

Bensiz kaldığında başına gelecekleri düşünüp,

Ne kadar güçlüyüm desen de,
Ne kadar çaresiz, ne kadar umutsuz, yıkık, biçare,

Ne kadar zayıf kalacağını düşünüp acıyorum sana.
Bana nasıl yaşamam gerektiğini öğretiyorsun,

Diğer insanların da sevmediğini, sevmeyeceklerini

Aşılıyorsun bana bilmesen de,
Üzgünüm...
Kendime acıyorum, bir oyuncu olacağım için...

sana değil asla, sana olmayacak...
Vazgeçilmiş düşlerin, ezilmiş gülüşlerin arasından,
Küçük tefek, tane parça, oldukça kaçamak,
sarılıyorum bende kalan parçalarına,

sarıldıkça acıyorum en küçük parçana,
sarıldıkça elveda...

Yazık...
	       		   Bm Umut "The Cyrano" TAYDAŞ
					02.07.1998

	"Benim Emulatör'lerim olacak benden sonra, onlarla yetineceksiniz."

Umut TAYDAŞ

### Sana ağlamamın
değerini anlayamadın

Sana ağlamamın değerini anlayamadın, kanayacaksın...!
Beni aldın, her şeyimi, tüm sakladıklarımı,
Kutsal bir amaçla  sarıldım sana uzaktan,Sonuç beklemeden, 
Senden; “sevgin” den başka bir şey istemeden,
kimseye benzememe kuralımı yıkarak,sen “mutlu ol” diye, istediğin insan olup,
özgürlüğümü dudaklarına teslim ederek,
şiirimden vazgeçip, tüm tuzaklarına düşerek,
sadece sen’den gelecek, sevgi için yaşadım...Sana ağlamamın değerini anlayamadın...
Sen’de umutlandığımı hissediyorum,Daha çocukken “mutsuz olmak” yolunu seçmeme rağmenKendi kurallarımı ezip geçerken, gururuma yenilirken, ilkel savaşımda,
Kimsenin, duymasına bile izin vermediğim göz yaşlarıma,Saatlerce şahit oldun sen, ve içinden,
“İşte benim için ağlayan biri” diye,
Gizli bir sevinç ve çirkin bir ihtirasla gülümsedin kendine...

Ben görmeden,
Ağlamama dayanamadığını söylerken, kör bir tutkuyla sahiplenmeye çalıştın beni,Acıyla boyadığım göz yaşlarımla, dilimden dökülürken tövbesiz sözcüklerim,
Seni ne kadar sevdiğimi bilmeni istedim, kaybetme korkumdan,
Beni mutlu etmeni istedim, hüzünden kurtarmanı, dertlerime ortak olmanı,Suçluyum,
Ben çoktan mutsuzluğu seçmiştim, ben hüzün müptelasıydım, ben dertlerimi yalnız çekerdim,
Suçluyum,
Sevginle değişmek istedim,Ne büyük bir fedakârlıktı, tüm biriktirdiklerimden, kendimden vazgeçmek,
Anlayamadın,Ben yalnız senin yanında ağladım,
Sana ağlamamın değerini anlayamadın, Kanayacaksın...!
Sen’den uzaklaşıyorum,Sana verdiğim sevgi için pişman değilim aslında,Sadece bu kadar savunmasız olduğum için kendime kızgınım,Ayrılıyorum, sen de ağla, sen de yan, sen de köle ol,Kimsede bulamayacağın sevgime yalvar,
Gözlerindeki o hain gülümsemenin karşılığını böyle al,Terk ediyorum seni, bir köle başkaldırıyor,
Sana değil, sevgiye, anlaşılamadığı için,Sana kimsenin böyle ağlamayacağını bildiğin halde,
Değerini anlamadın göz yaşlarımın.Dudakların artık sana hissettirmeyecek,Terk edecekler, benim gibi,
Gözlerin yerlere düşecek, göremeyeceksin,Tenin yanacak, cehennemi ölmeden yaşayacaksın,Sahte bir dokunuşla, cesaretsizliğimi kemiren parmakların,Diyetim olacak,Benden gelecek tek nefese yalvaracak ciğerlerin,
Ayakların hep beni bulmaya zorlayacak seni,
Utanacaksın kendinden,Ve bu utançla kanatacaksın kendini,Çile olacaksın, öleceksin...
Sana ağlamamın değerini anlayamadın, Kanayacaksın...
Ben hüznümden “boy çukuru” yaptım kendime,

Mutsuzluğumla, çılgın okyanusa açıldım,

Senin sevmeni beklemekle hata yaptım, kabul,
Aşk için seveceğim artık, tekrar “karşılıksız” için seveceğim,
Kimseden benim gibi olmalarını isteme,
Ben bile yaptığım bir şeyi, tekrarlayamam...

Sana ağlamamın değerini anlayamadın işte bundan kaybettin.

Hoşça kal....


 
						Bm Umut TAYDAŞ
						       23.02.1998

				“Değişmemi Engelleyin, Beni Alın, Canlar...”

Umut TAYDAŞ

### Saranxa

Mevzu takvime işaretlemek değil tarihleri, 
  Söz kesmek, söz almak değil, 
  Maalesef olmuyor tarihleri beklemekle, 
  Sonu yok tarihin, başı eski. 
  Ter kokuları, kıl uzuvları, göt-göbek 
  Hangisine kafa takmışım, onlar iş değil, 
  Küstürülmek, kızdırılmak, susturulmak, kandırılmak da  astırmaz yüzümü, 
  Suç olmak, suçlu bulmak mesele değil, 
  Bildiğim gibi değil, olmasın zaten, mühim değil. 
  Yine hayatımı sarar sesin, 
  Yine can eririm dudaklarına, 
  Gördüğümde bin şükür olursun, 
  Kadehler ilah, şarap şişesi mabed, 
  Çekiyor bizi birbirimizden kendimiz, 
  Kendimize ayak bağı kendimiz. 
  Bütün hayatı susarak, kımıldamadan da yaşarım sen olsan, 
  Ama olman, bildiğim gibi değil. 
  Olmamakda bir yanalım, tunalım, 
  Derken, her anı ertelerken, 
  Beklemekten döküldü hiçlerim, 
  Bildim ki az buz, 
  Benimle de yaşatamıyorum seni, 
  Bensiz de bırakamıyorum her niye, 
  Kaldım yara sevdanın açmazında, 
  Her yan, hiç bilinmeyenli denklem, 
  Bilemiyorum, edemiyorum, 
  Yoruldum, diyemiyorum, 
  Bildiğin gibi değil

Umut TAYDAŞ

### Sarhoşum; Alkollüyüm

Seni içtim aslında,
Seni sarhoş oldum
Seni sallandım, Seni hissettim, sana döndüm, sana tükendim,Ben içerken, sen çok uzaktaydın, neredeydin nasıldın,Yoktun, haberin yoktu,
Gözlerim çöktü; pes etmek üzereydi sensizliğe,Gözlerim çoktu, gözlerimin önünde çoktun
Yetmiyordun
Daha fazla sen diyorsun,
Daha çok gelsen,Sarılsam, yanılmasam, yasaklanmasam,Saklanmasan, Başım ağrımasa, gözlerim dolmasa, içim yanmasa,
Acılara terk ettiğim kendimi, ellerinden tutup çıkarsan kör kuyulardan,Gelip geçiyorum buralardan; senden,Kaldım sende, kalamıyorum,
Sarhoşum,Alkollüyüm,
Ne yaptığımı tam olarak bilmiyorum, bedenime söz geçiremiyorum,Bir koca boşluk biliyorum, her şey yanlış, biliyorum,
Bir şeyi doğru biliyorum;Seni seviyorum...

 				            11.04.99 – Pazar – 01:33....
			  “dayandım tekilaya beynime düşmanım, yoksun diye”

Umut TAYDAŞ

### Sarılık

Nedense hiç sevmedim sarışınları, sen farklıydın.
Kıvırcık saçlı bir hüzündün, koskoca bir intizardın, kelepir hayatıma,
Bebek yüzlü bir acıydın, korkutan bakışların vardı, öyle güzeldi ki,
Karşında bakılabilmek için her şeyi yapardım.
Oysa ben hiç sevmezdim sarışınları, sen bir başkaydın,
Gülümsemeler vardı yüzünde hep, unuturdum seni görünce çaresiz çileleri,
Bir masal olsan ancak bu kadar olabilirdin, ama seni yazamaz kimse eminim,
Her sabah çalıştığın yerin önünden geçerdim, 
Saçlarıma bakıyormuş gibi bakardım camınıza, seni görmek isterdim,
Kendime kavuşur gibi girerdim bazen içeri, bir şeyler alırdım sen satıyorsun diye,
İşime yaramazdı, kaldırır atardım.
Suni ışıklar kirletiyordu saçlarını dayanamıyordum,
Güneşe taşımak istiyordum seni, ışığa taşımak istiyordum,
Belki böylece kendimi de ışığa taşımak istiyordum, o gizli kalsın.
Kurtuluşumdun sen köle pazarlarından, koşarak gelirdim,
Yüzün kırardı kelepçeleri, okşardı sırtımdaki işkence izlerini,
Kabuk bağlamış yaralarımı öperdin, ben yüzüne bakınca,
Hayatımı öperdin, o hiç önemsemediğim, benden çok uzakta yaşayan hayatımı,
Sen öpünce severdim bir tek, bir sen öpünce sarılırdım hayatıma, kimseye söylemezdim,
Ben hiç sevmezdim ya sarışınları, sen nasıl bir sarışındın,
Sarışınların hayatımdan gelip geçmesine aldırmamıştım hiç, sen aldırılmayacak gibi değildin,
Hayatımdan aldırılmıştın ama,
Gelip geçerken o koca camın önünden, artık içerde olmuyordun sen,
Günde kaç kez geçerdim belki diyerek, koltuğuna başkası oturuyor olurdu... 
Başka bir sarışın... hiç sevmedim.
Kaybolup gittin, hiç görmedim, bilmedim neredesin, ne yapıyorsun.
“gel gel sarışınım” diyen bir şarkı dinlerdim üst üste, hiç faydası olmazdı,
ben nereye geleceğini bilmezdim, gelmesini en çok istediğim sarışındın sen,
bu gün eve gelirken, yüzümü yere dikmiş, o çok sevdiğim rüzgara yatırıp saçlarımı,
ne düşündüğümü bilmeden beklerken bir günün daha bitmesini akşamüzeri,
seni özledim. Bir ah çekip yatırdım onu da rüzgara, 
rüzgarla kolkola yürürken ben, biriyle kolkola karşıdan geliyordun,
Parlayan bir yüzük vardı parmağında... üzülmedim.
Vazgeçtim... üzülmedim demem yalan... hatta kahrettim o kısa süre içinde,
Sana bile kızdım, koluna girdiğin o adama kızdım, dayanamadım,
Öyle güzeldin ki yine, hayrandım.
Sana söyleyebileceğim çok önemli “iki kelime” vardı bir zamanlar, oysa şimdi
Sessizce “merhaba” diyerek geçilen bir kelimeydi ağzımdan çıkmak zorunda kalan,
Olsun, Mutludur dedim... sevindim.
Sevindikçe buğulandı gözlerim...
eğdim kafamı önüme; rüzgar kolumdan tutuyordu yine,
ağladığım bilinsin istemedim.
Ben sarışınları hiç sevmezdim zaten...
Hem adet yerini buldu 
Seni de sevmedim....

Umut TAYDAŞ

### Sedefbarı Şenyüzlü Yolcu

Biramdan Feragat

Aslen pek itibarim yoktur cemaate,
arasına girmem kimsenin, içtimaya çıkmam,
gaz almam laflardan, söz almam şunlardan,
kız almam bu hayattan.

ama cümbüşüm coşmuşken,
ben müptelayken biraz yalpalığa,
hem tatlı konuşuklardan biraz yanaş payı almışken,
hem de hepsini bir yana bırak,
ben bu dünyanın gördüğü, 
ender "aşk adanmışı" adamlardan biriyken,
olageldi olmazların orasında bir oluş:
"janımdan jok zevdim anlıyör mızun".
hakkatten de öyle, ama bunu kim anlar,
senin üzerinden öyle bir sevdim ki kendimi,
hep bunları haketmediğimi düşündüm;
benim sevgim ikimize de yeterdi baştan beri,
olamadı,
ben sevmedim kendimi sevmeyi.

aasgard'ın ortamında bulaşıkçı olsam yeridir şimdi,
ölümsüzlüğe inanan, ölümsüzlüğün varolduğunu bilen birilerini görmek istiyorum,
kaygıların içinde, gelene geç dememiş, gidene yallah etmemiş birilerinin varlığını ya da,
zaten
diye diye, bu dünyanın sarmalına darıldım,
ornitorenk emdim mazıdağı'nda böyle büyüdüm,
aşkın yasadışından insanlara yataklık yaptım bunca,
hiç bildiğim sanıldı, her bildiğim yanılgı,
tüm niyetlenmelerimi pms'ler kraliçesi boğdu...

öğür delibaş öğür, 
bütün can verdiğin sözcükleri,
yaladığın bütün gözyaşlarını,
bütün öpücükleri,
öküz delibaş, öğür,
yaşam şimdi kıldönmesi,
gözler paket süsü verilmiş bomba,
patlabor,
patlabor,
patlamıyor,
her yanım kırık dönük,
halime bir bakıver kendim,
her yanı tozu toprağa çeviriyorum,
ikibin, yirmi yedi,
binlerce insan öldüm
bu yaşta.

	25.09.2002 - 02:56

Umut TAYDAŞ

### Seni Beklerken Nedense

Ellerime sevda değdirmeden beklerken seni
kendi gözlerimi oyarken ellerimle, şiirlerimi yakarken, ölümü beklerken kısaca
cinlerin, iblislerin, daha kötüsü insanların arasındaher saniye biraz daha kaybolurken bendeki parmak izlerinyerle bir oluyor yaşadığım şehir,
yerle bir oluyor yazmak istediğim şiir,
bir yer oluyor ellerin ve terkedip geride ne kalacaksa düşünmeden
avuçlarının arasına yerleşmek istiyorum, orada yaşamak bundan sonra.Gözlerime göz baktırmadan beklerken seni
Katliamların, esaretlerin, fahişelerin içinde,
Yollarca uzakta, soğuğun 
gözyaşlarımı daha dudağıma gelmeden dondurduğu bu yerde,
ihanetler sıralanmış gibi yağarken üzerime
sımsıkı sarılıyorum gözlerimin önünden gitmeyen kaçamak bakışlarına,
Sevda öldüren bir katil oluyor yaşadığım şehir,Sığınak oluyor bana; yazmak istediğim şiir,
Girip sığınağın içine hiç çıkmadan orada seninle yaşamak istiyorum bundan sonra.
Yoksun...uzaksın...olmayacaksın...Sevebilen bir yüreğim yokmuş gibi davranıp gizli saklı beklerken seni,Yaşanabilecek en büyük acıları ard arda saplarken yüreğime, 
Acıdan parçalandığını, kanayarak ağladığını bile bile,Ayrılıkların, beklentilerin, umutların arasında,Tescilli bedenlerden, kolay “seviyorum”lardan, 
Otel odası gibi bölünmüş yüreklerden kaçarken
Uzaklığını hiç sindiremezken, unuttu mu beni diye düşünürken gizli gizli,Nasıl da sıklaştı nefes alıp verme aralıklarım, duramıyorum, ahh,
Ayaklarımı, bileklerimi, yüreğimi zincirleyen bir gardiyan oluyor yaşadığım şehir,
İnan kurtuluşum, sarılabildiğim tek canlı oluyor yazmak istediğim şiir,Sarılabildiğim tek canlı ölüyor, beni gömecek kimse yok olmasa bu şiir,Ne kadar dibe insem de, tanınmamak için her şeyi yapsam da, bekliyorum işte,Önemsemiyorsun, önem; sevmiyorsun... olsun.

Ayrılıktan güçsüzleşen bedenimi, tutup bir yatağa yatırırken,Onu böyle görmeye dayanamayıp, damarlarına “sessiz ölüm”ü enjekte ederken ürkek,
Özlemlerin, iniltilerin, gözyaşlarının daha açıkçası,
Esaslıca yaşamasını istediğim bir insanın katiliyken,  ölmek üzere olan birinin yanındaYanımda olmayışın, beni anlamayışın, unutman, ulaşmamanAsıl canımı alan. Her saniye kaybolurken bendeki parmak izlerin,İhanetler sıralanmış gibi yağarken üzerime,Otel odası gibi bölünmüş yüreklerden kaçarken,
Sen giderken, ben giderken, gitmek için çok erken,
Uzansam sırtüstü, sana  hiç uzanamam.
üstelik
Zehirlenmiş bir köpek gibi kıvranıyor yanımda hayat,Zehirlemiş bir zabıta gibi gururla başımda dikiliyor yaşadığım şehir,
Biliyorum çok rahat ulaşabileceğim bir panzehir gibi 


yakınımda duruyor yazmak istediğim şiir,
Pis zehir oluyor yokluğun ve tekrar, özledim diyeceğini hiç düşünmemeye direnerekAhh...

 
							Umut “The Cyrano“ TAYDAŞ						    “sen bana “Mİ” gibi okşayabilir misin ?” 
							       17.01.1999 – 15:27
“şiir bir defada bitmeli – 2”

Umut TAYDAŞ

### Seni Severdim ki,
isterdim

aralıklarla görürken seni
Ve hiç de sıradan olmayan bakışlarla yüreğimin 
Belki de benim bile bilmediğim yerlerine dokunurken, Sen
Ve benBelki de bu yabancılıktan utana sıkıla bir pişmanlık duyarakBakarken sanaNedense kaçıramazken gözlerimi
Bir otobüs, bir tren bir yol
Yani bir şeyler alıp götürüyor seniKim bilir belki de uzun süre sonrao kaçamak aralıklardan gözlerime baktığın saniyeleryaşamaya özendirecek yıllar gibi geliyor bana.
Şimdi nereye gittiğini, ne yaptığını, neden hala bu şehirde olduğunu,
Çok uzun bir ara neden kaybolduğunu bilmeden, Üstelik senHakkımda hiçbir şey bilmiyorken
Şöyle ayaküstü, soldan sağa veya yukardan aşağıya
Üç beş kelimeyi zincirleyip birbirimize sarf etmemişken
Nasıl böyle ihtiyaç dolu, masum ve çekingenBakıştığımızı, nasıl böyle isteştiğimizi, hatta buna rağmen
Neden halen uzak kalıp, teslim olmuşçasına bir buruklukla, sanki daha önemliymiş gibi gitmemiz gereken yerlere ayrıldığımızı anlayamıyorum.
Öyle güzelsin ki...
Aynan olup, sana, izin verdiğin ölçüde uzun uzun bakabilmeyi öyle isterdim ki ...
Hem; Güzelliğin kadar uzaksınUzaklığın kadar tanışmamışlığın var benimle
Bir ara, o; şimdi görsem belki tanıyamayacağım birileri konuşurken duyup
İsmini öğrendiğimde öyle sevinmiştim ki...İsmini unutmuşum.Evinizi biliyorum ama hala
Seni  geçmemeye gayret ederek yürüdüğüm caddeyi
Islak saçlarını, önlüğünü, yabancılığını, 
İsteştiğimizi ve imkânsızlığımızı hatırlıyorum...
Bana seviyorum demeni öyle isterdim ki,
Sana seviyorum demeyi keşke
Bana yaklaşmanı değil, aynı işyerinde çalışmayı değil,Bana şiir yazmanı, unutmadım demeni, elimi tutmanı değil,“Saçların böyle de güzel” demeni, öpmeni, gitmeni değil
yaşamanı istiyorum,uzak ara bile olsa, arada bir görmeyi,
yine böyle bakabilmeyi, 
yani sadece seni göreceğimi bilmenin o kesin umudunu istiyorum...

 
 
Gözlerindeki, bir şey söylemek isteyip de uzak ve tanışmamış olmaktan doğanIsrarlı ama “ne yapabilirim ki” diyen  ifade,
Herkese soğuk bana hayat duruşun,Etraftakilerin sanki bir şeyler bilip “çok geç” der gibi, isabetli ve bitirici süzüşleri,Sadık koruyucum, umursamazlığımın suskunluğu...
 
Hem de 
Kesin kesin,
Hiçbir zaman benim yada, benimle olmayacağını bilmenin beynimi cehenneme, çevirip, yüreğimi çarmıha germesine rağmen
taşıdığım, umut ölçü birimleri’nin ölçemeyeceği kadar küçük umudumun
beni sevindirmesine, çok derinlerde bir yerde teslim oluyorum.
Aniden karşına çıkıp, “belki bir gün” demeye öyle ihtiyacım var ki şimdi,
Ama yalnız kendime söyleyebiliyorum.

Bir gün ama, 
zaman ve şartlar umrumda değil

Seni Sevmeyi öyle isterdim ki...


							Umut “The Cyrano” TAYDAŞ
								11.10.1998 – 13:05
“Her görüşte aşık oldum”

Umut TAYDAŞ

### Size 'sen' diyebilir miyim
!!!

Söylemeye varmıyor dilim,
Size “sen” diyebilir miyim !!!
Sokak lambalarının aydınlığında, isminizi
Gece rüyalarımda yüzünüzü
Her an sizi’nizi, düşünebilir miyim ?
Size “sen” diyebilir miyim ?
Ay ışığında adınızı
Duvara yazıp kaçabilir miyim ?
Ve sanki “yapı kredi” reklamındaymışım gibi
Size “pardon” diyebilir miyim ?
İkimiz için “istek parça” istesem
Hep, “yalnız ikimiz”i düşünsem ayıp mı olur.
Size kalbimin “ikinci baharı”nı yaşadığını söylesem
İnanır mısınız ?
Siz de bana “sen” der misiniz !!!
Farkınıza varsam da daha bir sıcak hissetsem
Daha yakın olsam da
Ellerinize dokunsam kızar mısınız acaba
Sizin evin kapısına gelsem, abiniz beni döver mi  ?
Babanız peşime adam salar mı, siz beni korur musunuz ?
Size “sen” desem
Benle dalga geçmezsiniz değil mi ?
Göçebe, Ilık yaz rüzgarlarından biri 
Sizi fısıldasa kulağıma, rüzgara küser misiniz ?
Benim için güler misiniz bi defa
Ve bir kez olsun ismimi söyler misiniz…
Size “sen” diyebilir miyim !!!,

Size “sen” diyebilir miyim ?
İzin vermeseniz bile, lütfen 
Miyim sizi hep sevebilir.. ?

Ona “sen” diyip, taa uzaklara kaçtım
İzin vermese bile
Ona sen dedim…

12.10.1995  Version 1.00
							18.11.1996  Version 2.01

						                 Umut (The Cyrano)

Umut TAYDAŞ

### -Soya Fasulyesi

insanlık salgını  
                                      apışmış ayaklarıma 
                                     ikimiz de kuyudayız, 
                                        benimki zincirsiz, 
                                       herkes büyümüş, 
                                        herkes anlamlı, 
                                      senin de geleceğin, 
                                                  bu yoklu derede 
                                    ben kendimi anlamsızladım...  

30.06.00 - 19:17 
beçiktaş - Stampol

Umut TAYDAŞ

### Sus ve sadece şiirim ol

Dokun bana, yüreğime dokun,
sesimi, sessizliğimi anla,
yokluğumda ağla ardım sıra, 
daha güçlü, daha kadın,ellerimde hisset söyleyemediklerimi,kanımın donduğunu duy,
gözlerinde kayboluşumu anımsa,nereden gelirse gelsin,
her rüzgara söyle ismimi,ayrılıklarının içinde beni en üste  yaz
gecelerle dertleş, gecelerle avun.
Dokun bana, yüreğime dokun,
toprağıma akıt göz yaşlarını,
kanayan yaralarımı sözlerinle sar,
başucumda bekle son nefesimi,
ama son nefesin bitmeden söyleme sevdiğini,yasaksız rüyalarıma ortak ol, 
pislik bulaşmamış kan ırmağıma köprü ol,
kirli insanlar değmesin kanıma,
ruhumu sar, sakla, hep yanında taşı,
umutlarımı dağla, görmesinler başıma neler geldiğini,dokun bana, her defada daha başka dokun,sonra sus,
sus ve sadece şiirim ol...Sıra sende...

Umut TAYDAŞ

### Şarbon

"tahammül sebebim'e..."


Bir sebep beklersin,
Yatağını düzeltir, tazeler giyer,
Odanı toplar, kaşlarını tararsın.
Vücudunda "istenmeyen kokular" arar,
Mümkün mertebe tırnaklarını temizler,
Sebebin daha evvel yarattığı,
Bütün acıları, yaraları,
Olgunlukla tütsüler,
Gülümsemeyle sararsın,
İnsanların başına hep sorun olan,
Kıskançlık, nefret, kızgınlık,
Yalnızlığın bedeli olarak ortaya çıkan,
İlahi küskünlük,
Hiç kimse ve hiçbir şeyken,
Kimsenin seni sevmeye niyet bile etmediğini,
Bilmenin doğurduğu, çelik gibi inançsızlık,
Gibi insancıl duyguların,
Tazminatını öder, 
hepsini kendinden uzaklaştırırsın,
sebebini beklersin,
aklın, fikrin adanmış
suratın cillop gibi,
karakterin pırıl pırıl,
olmayacak bir insan olursun
"benim" diyen utanır.

Sebebine kavuşursun sonra her nasılsa,
Belki tüm varlığınla istediğin için,
Gönderilir sana;
Belki kendi gelir sana söz vermiştir,
Veya bırak onu bunu, düpedüz sevmiştir seni,
Belki de kendini, senin yanında bulmuştur.

Kapıdan girdiği andan itibaren seversin,
Ayakkabılarını çıkarışını seversin,
Aynaya bakışını,
Çoraplarını düzeltişini,
İçeri geçmesini seversin;
Bir sebep olduğu için değil,
Bir tek onu sevdiğin için.

Sonra ben bunları yazmak istemem aslında,
Bunlar hiç aklıma gelsin istemem,
Bir öpücük yazmak isterim,
Onun,
Rastladığım herhangi bir dudağına,
Bütün acıları, beklemişliği,
Bütün bu yazılanların,
Yazılmamasının gerektiğini;
Zorlayarak, öperim,
Tek sanatımdır,
Sahip olduğum tek ifade biçimi.
Oysa sanki ona, oracıkta neler etmişim,
Sanki bütün balı,
Öpücükle kesmişim,
Mukavelem biter o zaman,
Tazminatını beğenmeyen,
Bütün o insancıl duygular,
Geri gelir.
Burada sayfa bitmek üzeredir,
O gider, 
Hayata mecbur gibi,
Beni hayatın içinde,
Arada bir uğranan bir rutin gibi,
Bırakır geride.

Sen odanı toplarsın,
Odaya döktüğü "şey"leri ararsın,
Geride bıraktığı çöpleri bile atmaya kıyamaz,
Bir yerlere saklarsın.

Bana bakarsın,
Tamamen küskün, 
Yatağa kök salmış,
Uyumuş olurum.
Yanıma uzanır,
Bir sebep beklersin,
Bir sebebi bekleyebilmek için.

      			          05.05.02 - 23:56
			"aramaya bile sabredemiyorsun"

Umut TAYDAŞ

### Tanrı'm

Sadece "karşılıksız sevmek"le yetinirdim...
Artık tüm büyülerim, kör karanlık dualarım,
Geleceğe dair minyatür umutlarım kayboluyor.
Sanırım çok geç kaldım, yaşamaklara,
Göğsümdeki ince bıçak darbelerinin derin sızılarıÖlümün çekiciliğini arttırıyor sürekli,Tommiks'im, Swing'im, Zagor'um, Teksas'ım;Tanrım, bırakmayın, yaşatın beni...Boynuma ağır veballer yükledim bile bile, oyun gibi,
Taşıyamıyorum, yaşayamıyorum boynum ağır, bükük,
Yasakçı bir şehrin tam dibinde hapsolmuş,En kirli havaları, en büyük özlemleri solumaktayım,
"özentisiz yaşamak" kaygıları taşırken içten içe,
leş yiyen, sindiren, büyük kalabalığın nezaretinde,
bilinçsiz gibi davranışlarım; yada anlamasınlar diye bilinçsiz,
istediğim hiç  bir şeye tercüme olamıyor bedenim,bendeyim, ama, hastalıklı utancımla, ben gibi miyim bilmiyorum,
Kızılmaske'm, Zembla'm, Ken Parker'ım, Jacques'im;Tanrı'm koruyun beni...
Nefes almak bile gurbetten sanki,Korkusuzca saldırırken, hak yiyenlere, pisliklere,
Bedeninde yaralardan bir zırhla gezen benim,Bir çocuğun bilinçsiz asiliğine benzeyen başkaldırışım,
Dürüstlüğü hep ön planda beklemekte.
Maceracı değilim severken, sevilirken bilemem,
Kurt kapanlarının arasından tek amacım,
Sevgiliye ulaşabilmem,
Superman'ım, Örümcek'im, Batman'im Wolverine'im;Tanrı'm, ona götürün beni...Henüz adını bilmediğim binlerce acı geliyor üstüme her gün,Yaşadığım her yer maskeli balo,
Herkes insan kılığında çıkmış sahneye,Sevdiklerimi, sevmek istediklerimi maskeli görmek üzüyor beni,
Kesintisiz kaçışlarım var, kaçtığım her yerden,Ömrümü verip, platonik aşklar alıyorum karşılığında,Yaşamak istediklerimle birlikte olduğum bir düş ülkesine bileUmutlanamıyorum,Yattığım yer buz-demir, bir ömür hücre cezası yemişim,
Karanlıkla, kuytuyla, kendi sesimle besleniyorum,
Geçmişimi çalmışlar, geleceğime dair tek bir sabit'im yok,
Şimdi yaşadığım an değil ki şimdiki zaman,Kıyısından köşesinden yaşıyoruz, zorunluluk,Katı cellatların, kanlı giyotinlerin önüneBir uzatıp bir çekiyorum, kafamı,
Conan'ım, Tunga'm, Tengiz'im, Thor'um;Tanrı'm, kaçırın beni...
Henüz doğru düzgün terlememiş bıyıklarıma
Ağ germiş aksakallının  büyülü, örümcekleri,
Damarlarımdaki kana habersiz karışmış,
Birkaç bulaşıcı hastalıktan bahsediyor bedenimin spikeri,
Yüzüme işlenmiş tarihlerden motif beğeniyor,
Gelinlik kızlar,
Yüz de(sen), yüz  bin defa feda ederdim tüm anlamlarımı

İşime yarayıp yaramayacağını düşünmeden,

Ölesiye susturulmuş, acımasız sindirilmiş, fikirleri
Koymuşlar ayaklarımın önüne, ezemem, bakıp geçemem,
Onlar yalnız kalmasın diye kurban ederim kendi fikirlerimi de,
Savaş bende, kin bende, nefret bende, 

Ben değilim ben'de, değilim bu beden de,
Değilim ben yaşanılacaklardan mahrum eden de,
Bana kızma, bana küsme, çek kuralcıları yanına neden de,
Çocukları şenlendiren bir ıslaklık usuldan çoğalmakta üstüme,
Akıyor saçlarımdan annemin ellerindeki deterjan kokusu,
Annemin okşayışları dökülüyor saçlarımdan, ezmesinler,

Sol elimi saklıyorum her hücreme saldıran ıslaklıktan;
Babam beni gezdirirken o elimden tutardı çünkü, dökmesin yere,
Babamın hırpalanmış elinden ömür çizgime bulanmış terini,

Ama koruyamadım ıslandı sol elim.
Son çare,

Gizlemek istiyorum, kardeşlerimle yaptığım yaramazlıkların izlerini,

Çocukluğumun eşsiz hatıralarını, en masum yaralarımı,
Üzerime hücum eden ıslaklık, tüm yaralarımı döküyor vücudumdan,
Annemin okşayışlarıyla, babamın terinin yanına,
Böyle azar azar yok olmaya dayanamıyorum...
Punisher'ım, Magneto'm, Kingpin'im, Orloff'um;

Tanrı'm...
Öldürün beni...

							01.09.1998 

						     Bm Umut The Cyrano
"Döndüm İşte Sana..."


"İsmet Özel'in bir şiirini okuduktan  sonra esinlenerek yazdım..."

Umut TAYDAŞ

### Teselli

“en büyük tesellim, ölüme...”
Ağlamak değil ki bu, kanamak,
Yüzüme bak,
Ben ağlarken yüzüme bak.
Keskin dişleri saplandı hayatıma yokluğun,
Aslında bu hayat bit’miş çoktan,
Aslında göbek bağım, kök salmışlığımdı ölüme,
Oysa “sana doğmak” ne kadar zor
Ve bir o kadar zor doymak
Bilmez arzunun altında ezilir taze aşık,
Ne biliyorsa almış yanına, ne biriktirdiyse saklamış ceplerine,
Aşk değil bu kaçamak...
Ve sarılmak ihtiyaçtan sadece, yok bir başka özel amaç,
Çağırıyor küpeli zindan bekçileri,
Sessizliğinin diyetini ödesin diye; razı,
“Bir kere sarıldım ya” diyor, inan ölüyor,
Kimbilir nasıl da ölüyor,
Bu kış kıyamette,
Bekçilerin canı kimbilir nasıl işkence istiyor;
Ölümdür bu ve yok olmak.
Çünkü ben gördüm onları, 
Kaldır başını yerden, yer yer yeme içini, yüzüme bak,
Ağlamak değil ki bu yok olmak,
Çığlıkları labirentte kaybolmuş bir çocuk gibi
Dolanıyor beynimde,
Oysa “sana doymak” ne kadar zor,
Ve bir o kadar zor doğmak
Bilmez bir bebeğin tecrübesizliğine bürünür taze aşık,
Üstelik onu öldüreceklerini bile bile
O saklanırken, sen ışık tuttun yüzüne,
Sen sevişirken o ağlıyordu,
Sen dinlenirken o ağlıyordu,
Sen giderken ağlıyordu o,
Oysa ağlamak değildi bu, çünkü
Böyle bir ağlamak bilinmiyordu,
Gelseydin, arkanı dönseydin, görseydin,
Sesine baksaydın, gözünü duysaydın,
İşte geliyor sesi,
Ağlamak değil bu yenilmek...
Kurda kuşa, eşe dosta, her halükârda yenilmek bu
Yenilmek hep aynı zaten, yok tesellisi.
Ürkek değildi arzunun süründüren bakışları,
Bin mevsimdi, kara yeldi, dinmez seldi,
Kattı kendine ne biriktirdiyse,
Harcadı seveni, bilip de bilmeyeni,
Yaşamak bir pirinç tanesinin boğaza tıkanması gibiydi,
İtelemezsen gidemezdi, itelesen belki değemezdin,
Sevdanın böbrek taşlarıydı, yetememezlik
Ve her dakika duvarlara tırnak izleri ekleniyordu taze sevenin;
Kilitliyordu kendisini.
Herkesten gizli düş biriktirdiği odaya gidiyordu,
Düşlerin 
Kimini çerçeveleyip duvara asıyordu,
Kiminden makasla kendini ayırıyordu,
Kimi hastalıklı bir beden gibi can çekişiyordu,
Onları görünce oturup ağlıyordu, biliyordum,
Ağlamak değildi bu yıkılmak,
Senin o sıralar bıkmışlığın söz konusuydu,
Ayaklarına kapanıp “sana “seviyorum””
Demekten başka bir şeye gücü yetmiyordu,
Gururunu her sabah bir köpek gibi zehirliyordu,
Oysa kudurmuştu gururu bir kere,
Zindanın bekçileri onu götürmeden önce,
Paslı bir jiletle kesmiş bileklerini
Ben bulduğumda yanağı henüz ıslaktı,
Ağlamak değildi bu
Seviyordu...

Umut TAYDAŞ

### Umrumda Değil; Anlasana

Karanlığa sevdalıyım, acıya, ölüme,
Yalnızlığa sevdalıyım aşırı.
Şiirim acı, yaşamak ölmek zaten ta baştan,
Bilirsin ki karanlık umutlarım, 
Yalnızlığım hep aynı yalnızlık;
Sanırdım ki ben bir kez 
		Sevdalıyım desem,
Daha üzerinde hiçbir şey olamaz,
Nesin ki sen; ne demeliyim sana,
Sen varken umrumda değil mesela,
Karanlık, acı, ölüm,
Yalnızlığıma ihanet ama mecburum; bir yanda sen,
Ayrılık bir yanda, 
Diyorum ki “sana” sevdalıyım,
Umrumda değil; anlasana...
 
Umut “BM” Taydaş
22.03.99 – 15:48
“ortada bir pişmanlık varsa, kazanılan bir tecrübe var demektir”

Umut TAYDAŞ

### Üşüdükçe

Yazdık değse de,
Değmese de-belli ki,
Havalı çocuklardık,
Cefakâr ama 
	Karışık kasetli,
Babalarımız hep böbrek taşı sahibi,
Onlar işerdi,
	Anneler onların başını beklerdi,
Biz üşürdük,
Üşüdükçe kaçardık evden,
Arkadaşlara, sinemalara, oralara,
Necla'nın balkonunun altına,
Yine de hep üşürdük,
Kimsesizlikte yatıya kalır,
Üşüdükçe,
	Şair olurduk...


	24.03.2002 - 09:43
     	          Umut
	"aman da amman"

Umut TAYDAŞ

### Üwey

"uzaklaşmana"	

Bir sen, bir ben
Bir-liktelik
fasılasız beraber, bir ömür,
Bağımlı, tutkun, tutsak,
Bilsen bir ben,
Sana kaç kadar muhtaç.
Oysa sen beni
Hiç kadar sevsen,
Ben bir daha
Hiçbir şeyi
Hayal etmek ihtiyacı duymam.
Bilmem, bir ben
Bunları söylerken
Seni hep severken
Yıl 2002 olsa da
Bu dünyada sevmek diye bir anlam
Aşk diye bir dürşünlük kalmasa da
Ben, aldırmadan
Sevmekten, aşktan bahsederken,
Kördüğüm senin,
Defalarca halini,
Her şeye ve hiçbir şeye rağmen
Hayatın,
Adı, ölüm olan hayatın,
Derdinde oluşunu;
Hiçbir şeyin, hiçbir benin,
Seni hiçbir şey istemeyecek kadar,
Mutlu edemediğini bilmeyi,
Nasıl da sevmiyorum.

Seni nasıl da seviyorum.
Oysa senin sevişin başka,
Seni tatmin ediyor, ya,
Beni ?
Beni hiç kadar sev sen,
Ben sana her kadar müptela,
Hiç kadar sevsen beni,
Başka bir şey istemem.

				07.06.2002; 23:49
"aşığım diyen birinin en büyük suçu; 
vaat ettiklerini verememek değil, vaat etmek ve vermemek"

Umut TAYDAŞ

### Yağmayı dilendim

Çok uzak bir kenttesin Bebeğim;
Ve biliyorum yağmur yağıyor,
Sen üşüyorsun ve ben düşüyorum tane tane.
Düşüyorum yüreğine kurşun gibi.
Özlediğini biliyorum,
Sevdiğine hep inandım.
Durmamam lazım, ama alıştım karanlığa
Kuytuya, çıkarsam ölürüm.Ölürsem sevemezsin.Uzaktasın, özlediğim kadınsın
Ve sarıldığım, öptüğüm.
Önüne diz çöktüğüm,
Gecelerimi köle ettiğim.
Sevdiğim...
Kirpiklerini öperdim usul,Gözlerin ürkek, ben bakardım,ölürdü kent.Ben senin çileli dudaklarında ağlarken,
Gözyaşlarının ıslattığı dudaklarında
Sadece sana teslim olmuşluğumla gururlanırken,Ve bitmesin derken, içimden, yaşanabilecek hayatı öptüm.
Yüzünün çocuksuluğunu sevdim.
Dizlerine koydum başımı, orada büyüdüm.Şimdi çok uzağım sana,
Çok uzaktasın ama
Yağmur yağıyor biliyorumSeni sevdiğimi söylediğim O umut dolu parka...Yağmur yağıyor ve sen ağlıyorsun
Ben düşüyorum, ağlıyorum.
Seni asla düşürmüyorum...Karanlıktayım, soğuk bir rüzgar esiyor odamın içinde,
Sarılacak tek battaniyem yok, 
Aşk’a sarılıyorum.
Aşk’ı kullanıyorum sanma, Yada bilmiyorum.Sadece seni düşünürken, üşümediğimi biliyorum.Bitmiyorum...Ne kadar uzaktayım,
Bu karanlıktan çıkar mıyım,Sana gelir miyim, beni ister misin,
Yada gelir misin bilmiyorum,Aydınlık bir şeyler arıyorum,Penceresini açıyorum odamın,Dilenebilirim.Bu kadar dayandıktan sonra,
Sonuna gelmişken ucube ömrümün,
Katlanmışken,Pes edip, 
Mutluluk dilenebilirim...Ayın parlaklığına aldanabilirim,
Yağmalanmış hayatımı,
Gülüşünün eşsizliğini düşünürken,
Dayanamayıp, sana ulaşmayı dilenebilirim...

Yaşadığın kente

Yağmur olup yağabilirim.
Sana dokunabilirim.
Saçlarını ıslatabilirim.

Üşüyorsun.
Söyledim; dokunabilirim...


Yine de bu gece,
O sefil kentte yağan yağmuru,

Sevdiğini söyleyebilirim.

Gereksiz yerlere de düştüm belki,
Bir çöplüğe, bitli bir köpeğin üzerine,kanalizasyon çukurlarına,

Seni ararken, her yere düşmüş olabilirim.
Ama sana dokundum biliyorum,
Azalmışım, bitmişim, 

Ölmüşüm, umrumda değil...
Artık gökyüzüne teşekkür edip,

üşümeye yada üşenmeye devam edebilirim
yağdım ve
asla bir düş değilim... 

Seni Seviyorum...


 


 
19.05.1999 – 23:18
					“istemek yeter dedim ve inandım...”

Umut TAYDAŞ

### Yarmaş

I

İnsanlar neden ağlarsa, ondan,  
Nefes yarım, can tükenik, ciğer duman, 
Senli düşlerimi mezun edemedim bu hayattan, 
Ne serdengeçtilik bu ayrılışım, ne isyan, 
Bırakıp da gidemem nerelere, kaptırıp kaybolamam, 
Biliyorum susamam sevdiğimi, 
Yine dönerim sana, aylak, 
Ama halim duman, gönlüm yarım,  
Susup bir kenara çekiliyorum, 
İnsanlar neden ağlarsa, ondan...

                     III

hep beklemedeyim, 
kalenin önündeyim, 
seni geçemiyorum,  
giremiyorum içine.
artık çok sıkıldım burada; 
"rızaa... rıza... 
muz orta!"

                    VII

sedef kaplamış rengimi, ben bulanık, 
sen "balıklı çermik" ten affını istemiş, 
olmadı kaçıp gelmiş bir balık, 
sen beni öptükçe, yaladıkça, 
kendime oturuyorum... 
yala beni, 
sana muhtacım, 
seni iyileştiririm dedin, 
seninle kaldım; 
suyuma dönmem lazım diye 
tek nefeslik bile olsa çekip gidersen, 
lanetine, felaketine tınmam, 
balıklı çermiği, tepenize yıkarım... 
önce bütün balıkların içine dalar 
bir güzel yıkanır, 
sonra yıkarım.

                      IX

romantizma 
safsal'larını ağrıtır, 
kendine güven, 
başkalarını sebep bilmeye alış ki 
istersen öküze dönüşebilesin. 
yapabileceğin ne varsa yaptın, 
çok mühim değil hastalığın, 
benim, 
git bir zenciyle yat 
iyileşirsin. 
bu dünyada kimseyle geçinemedin, 
hiç kimse anlamadı seni, 
hiç bir sevdiğinle sevişmedin, 
herkes aldattı seni, 
kandırdı, gerçekten sevmedi, 
bir elmanın mükemmel bir yarısıydın, 
hiç kimseyle varamadın bütüne, 
iyisi mi 
al kendini, 
sok götüne

Umut TAYDAŞ

### Yuvardasın...

"Şiar'a..." 
Tadı kalmadı bu kimsesizliğin, 
tarifsiz uzaklıklarda ve ıssız coğrafyalarda 
bir batıya göçtür yaşadığımız. 
artık yaşlandım iyice ve yaslandım derme çatma duvarlara, 
sessizlik can yoldaşım, 
hayatımdaki tek canlı şey kum saati, 
tik-taklarından biliyorum, hayatta olduğunu 
safi terledim... 

ağırdan alıyorsun, ağır adımlarla yaklaşıyorsun ama 
tüm bu ağırlıkları ben taşıyorum, 
üzerime basıyorsun, umudumu eziyorsun, 
bilerek veya bilmeden; umursayacak durumda değilim, 
solgun bir güne girmek üzereyim, 
solgun bir hayatın içinde, 
henüz vitamin bir umuda gebeyim, 
biliyorum içimde ölecek, 
biliyorum bir ölü boğum olacak, kurulacak düş, 
durulacak hedefsiz bakışlara dönecek gözlerim, 
aramayacaksın, adım gelmeyecek aklına, 
hiç bir ses yokmuş gibi uyuyacaksın, 
beni bu feryadın içinde şifasız bırakarak. 

sabaha döndüm yüzümü, sabahlar karanlıktır, 
güneşleri vardır, gövdelerinde ama paylaşmazlar, 
bir güneş, bir sabahla bir olup, 
üzerime gelir, gözlerimi acıtır, kızarsa canımı yakar, 
bir güneş kavurur geleceğimi, 
sen o sabah da gelmezsin, 
uyursun, uykuya muhtaç bir çocuk gibi 
bilirsin olacakları, ama bir çocuk gibi tepkisiz durur hayatın, 
bense yalanım sanki, öyle ki yanacağım. 
lanetlenmiş bir ülkeymişim gibi uzağımda durursun, 
bütün yolları kapatırsın, sesimi kesersin, yokluğunu atarsın ortaya, 
bilmem gerekeni, 
dayanılmaz... 

dayanamam ben de, 
ve safir sebepsiz, savururum kendimi, varlığımı atarım ortaya, 
oradan oraya, bilmeden ve habersiz,  
duymadan ve çaresiz, 
muhtaç ama mahkum; 
bir odanın duvarları, tırnaklarımın arasında, 
bu dünyanın kiri göğsüme bulaşmış, 
bir şairin sesi, hırıltılarımda, 
bu şehri deviriyorum, 
iyi ki yoksun, iyi ki uzaktasın 
iyi ki sırtını dönüp de hayata,  
"yangınım" gamzelerini bırakmayacaksın, 
bu ucube yaşayışta, bu aymaz çaresizlikte, bu viran yenilmişlikte, 
iyi ki benimle olmayacaksın... 

birazdan savuracağım gözlerimi, görmeye yok mecalim, 
sökeceğim pencereleri, kıracağım kirişleri, 
omuzlarım duvarları, azad ederim eve hapsettiğim havayı da, 
bunca kırbaçlandım, şaha kalkar bir kez de ben vururum dünyaya, 
tastamam küser, uzaklaşır, kaçar gider; 
seninle gider, 
boşlukta kalırım, bu ömür ölümü öğrenene kadar. 
 
				Umut "Dumut" Taydaş
				   16.05.00 - 20:37
"Bu dünyaya sergüzeşttir yaşayışım, dünya keyif almayı istedikçe..."

Umut TAYDAŞ

### Zayii Kırk Saniye

İshakyolu Kancalı

Döl yurdu olmuş yüzü, ahşa süngün, mihraba küsmüş
ormanı hayvan basmış, ölüler yerinde saydam
benleri kırık kırık.
cinnete minibüs kaldırıyor dakika başı
hissiyatı farelere kemirtmiş, 
sarılmaktan anlamıyor hiç bile,
unutmuş.

çare asfaltında dene'ydim ben,
şöyle böyle molaydım, 
kafayı dağıtır, sineye yatardım,
o zamanlar saçlarımı yana tarardım.
demirdöven isyandım, duvarüstü kalburdum,
değişmedim hiç,
gelene geçene alın beni demedim,
hep aynı gibi molaydım,
keşke son durak olaydım.

imdi asap delişmen zira,
tahammül sıfır, gönül salamura, her söz muşta,
"beyim" yolları tıkalı gördüm,
izzet, ikram ütopya,
zülüfü beyaza bırakmış
ilk defa bas bas bağırıyor,
ilk defa başkaldırıyor,
yaşlandım diyor : hayat sahibi olmuş
sahibi hayat olmuş, bilmez,
ben ıskarta.

başka olur sandıydım bu hayatı,
aşkla olur umduydum.
yemedi.
vurmaya gidiyorum şimdi
viran etmek için tüm inandıklarımı.

	09.20.2002 - 09:40

Umut TAYDAŞ

### Zorunlu Şiir

“gizli gizli kesen’e”
Daha yeni tanıyorum seni
Yeni yeni bağlanıyorum,
Yaşadığım yerde, sadece, sen varsın diye varım,
Sen de beni hiç beklemediğin anda
Kimseyi istemediğin
Ve belki de
İstemeyeceğin kadar istiyorsun...
Bir tele mandallanmış çamaşır gibiyiz
Bir ucundan sen tutuyorsun,
Bir ucundan ben
Tuttuğumuz çamaşır, şiir...
Benim yaşadığım yer şehir,
Senin yaşadığın yer şehir...
Birbirimizi tanıdıkça
Seni daha da büyütüyorum gözümde,
İlk günlerde söylediklerimi söyleyemiyorum 
Her ihtimale karşı birlikteyiz yine
Sen yolsun,
Ben yolu belirleyen çizgiler,
Yol şiir,
Benim yaşadığım yer kasaba,
Senin yaşadığın yer ülke...
Seni sevdikçe yavaş yavaş uzaklaşıyorsun
Uzaklaşmak istemediğinin farkındayım
Seni
Benim sevgim, ve kıskananlar uzaklaştırıyor,
Bilsen o ilk günlerde
Karşında dimdik, susmadan geçen günlerimi 
Ne kadar özlüyorum,
Ama yine de ayrılmıyoruz,
Sen resimsin,
Ben o resmi sınırlayan çerçeve,
İkimiz birlikte henüz hiç şiir yazmamış bir şair,
Benim yaşadığım yer köy
Senin yaşadığın yer kıta..
Artık yanımda olmaya tahammülün yok
Artık bilmediğin bir yerdeyim
Sen’deyim ama nerdeyim,
Bilmiyorsun,
Bu küçüklüğüme rağmen
Yine
Tüm günahlarını ben alıyorum
Ve yine sadece bana güveniyorsun,
Sen dudaksın,
Ben o dudaktaki çatlaklar,
Yine de bizi tamamlayan bir yüzümüz yok,
Dudak, hasret...
Benim yaşadığım yer küçük bir ev,
Senin yaşadığın yer dünya...
Ama hep içindeyim,
Vazgeçemezsin...

Umut TAYDAŞ

### Zurnanın Zırt Dediği
Yerde

Zurnanın zırt dediği yerde
Bir öğlen vakti çoraplarım kokarken
Aşık oldum, tanıştım kalbinle...
Sonraları uykularımda aradım sıcaklığını,
ismine şarkılar besteledim,
Penceremdeki çiçeğe adını verdim,
Sevdim, suladım, büyüttüm onu.Kalemim seni yazdı akşamlarda.Sen yoksun diye hep,
karbondioksit soludum.Bulutlarda yüzünü aradım,
gözyaşlarımda yüzmeyi öğrendim.
Meyhanelerden atıldım akşamları,
Çocuklar gibi elimi ağzıma soktum,
parmağımla göstedim uzakları,Amcalara pipimi gösterdim,
Deliler gibi huni taktım,
Kendimi napolyon sandım hep, bi ara,Uyandım seni aradım,sesini duydum, yükseldim bulutlara
Sevdim, bir seni sevdim,
istedim, sen de beni sevesin,“Kalbimin kapısı”nı açmadım kimseye,
düşünmedim başkasını,
Zurnanın Zırt Dediği Yerde
aşık oldum sana,Kalbim, kalbini sevdi,Gözlerim, beğendi gözlerini,
Dudaklarım dokunmak istedive Zurnanın zırt dediği yerde
Zırttım...					Umut, 95, Kasım

Umut TAYDAŞ