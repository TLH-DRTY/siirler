# Sabahattin ALİ

## Dağlar

Başım dağ, saçlarım kardır,
Deli rüzgarlarım vardır,
Ovalar bana çok dardır,
Benim meskenim dağlardır.

Şehirler bana bir tuzak;
İnsan sohbetleri yasak;
Uzak olun benden, uzak,
Benim meskenim dağlardır.

Kalbime benzer taşları,
Heybetli öter kuşları,
Göğe yakındır başları;
Benim meskenim dağlardır.

Yarimi ellere verin;
Sevdamı yellere verin;
Yelleri bana gönderin;
Benim meskenim dağlardır.

Bir gün kadrim bilinirse,
İsmim ağza alınırsa,
Yerim soran bulunursa:
Benim meskenim dağlardır

Sabahattin ALİ

## Hapishane Şarkısı - 1

Göklerde kartal gibiydim.
Kanatlarımdan vuruldum;
Mor çiçekli dal gibiydim,
Bahar vaktinde kırıldım.

Yar olmadı bana devir,
Her günüm bir başka zehir;
Hapishanelerde demir
Parmaklıklara sarıldım.

Coşkundum pınarlar gibi,
Sarhoştum rüzgarlar gibi;
İhtiyar çınarlar gibi
Bir gün içinde devrildim.

Ekmeğim bahtımdan katı,
Bahtım düşmanımdan kötü;
Böyle kepaze hayatı
Sürüklemekten yoruldum.

Kimseye soramadığım,
Doyunca saramadığım,
Görmesem duramadığım
Nazlı yarimden ayrıldım.

Sabahattin ALİ

## Hapishane Şarkısı - 3

Burda çiçekler açmıyor,
Kuşlar süzülüp uçmuyor,
Yıldızlar ışık saçmıyor,
Geçmiyor günler, geçmiyor.

Avluda olta vururum;
Kah düşünür, otururum,
Türlü hayaller görürüm;
Geçmiyor günler, geçmiyor.

Gönülde eski sevdalar,
Gözümde dereler, bağlar,
Aynada hayalim ağlar,
Geçmiyor günler, geçmiyor.

Dışarda mevsim baharmış,
Gezip dolaşanlar varmış,
Günler su gibi akarmış...
Geçmiyor günler, geçmiyor.

Yanımda yatan yabancı,
Her sözü zehir gibi acı,
Bütün dertlerin en gücü;
Geçmiyor günler, geçmiyor.

Sabahattin ALİ

## Hapishane Şarkısı - 5

Başın öne eğilmesin
Aldırma gönül, aldırma
Ağladığın duyulmasın,
Aldırma gönül, aldırma

Dışarda deli dalgalar
Gelip duvarları yalar;
Seni bu sesler oyalar,
Aldırma gönül, aldırma

Görmesen bile denizi,
Yukarıya çevir gözü:
Deniz gibidir gökyüzü;
Aldırma gönül, aldırma

Dertlerin kalkınca şaha
Bir küfür yolla Allaha
Görecek günler var daha;
Aldırma gönül, aldırma

Kurşun ata ata biter
Yollar gide gide biter;
Ceza yata yata biter;
Aldırma gönül, aldırma

Sabahattin ALİ

## İstek

Yanıyor beynimin kanı,
Bilmem nerelere gitsem?
İçime sığmayan canı
Hangi rüzgara es etsem?
Akşam sular karardı mı?
Bir dağa versem ardımı,
İçimi yakan derdimi
Sağır göklere anlatsam

İçiliversem dem gibi,
Kırılıversem cam gibi,
Şamdanda yanan mum gibi,
Sabahı görmeden bitsem

Bir yüce ormana dalıp
Ya bir dağ başına gelip,
Beni yaradanı bulup
Malını başına atsam

Görünmez kollar boynumda.
Yarin hayali koynumda,
Sıcak bir kurşun beynimde,
Bir ağaç dibinde yatsam.

Sabahattin ALİ

## Kıyamadığım

Hey bir zaman bakıp bakıp
Seyrine doyamadığım!
Şimdi gurbette bırakıp
Sesini duyamadığım!

Evde kapanıp kaldın mı?
Seyrana çıkıp güldün mü?
Başkalarının oldun mu?
"Benimsin!" diyemediğim!

Akıtıp gözüm yaşını
Hatırlarım gülüşünü;
Kıvırcık saçlı başını
Göğsüme koyamadiğım!

Dik yamaçların selisin,
Sen benden daha delisin,
Şimdi kimlerin kulusun?
Başını eğemediğim!

Nasıl vurgunum bilirdin,
Niçin benden yüz çevirdin?
Kimlerin koynuna girdin?
Öpmeğe kıyamadığım!

Sabahattin ALİ

## Kız Kaçıran

Dağlar dik, çeşmeler kuru, 

Yarimin benzi çok sarı; 

Ölüm var, dönülmez geri; 

Yürü yağız atım, yürü... 
Dağlar geçilmiyor kardan; 

Aman yok candarmalardan. 

Ayrılamadım bu yardan; 

Yürü yağız atım, yürü... 
Yarim bu gece yoruldu, 

Kaçırdığıma darıldı; 

Bak, daha sıkı sarıldı; 

Yürü yağız atım, yürü... 
Nasıl titriyor korkudan: 

Kaldırdım onu uykudan; 

Sesler geliyor doğudan; 

Yürü yağız atım, yürü... 
Peşime düştü takipler, 

Boynumu bekliyor ipler

Zeybekler seni ayıplar; 

Yürü yağız atım, yürü...

Sabahattin ALİ

## Koşma

Sevip sevip yarı ele kaptırmak
Kara bahtın bana eski işidir.
Ömrümdeki yıllar kadar yar sevdim
Her biri bir başkasının eşidir.

Canlar verdim her birinin yoluna,
Hepsi girdi bir yiğidin koluna,
Bülbül bile kondu bir gül dalına,
Boşta gezen bizim gönül kuşudur.

Baktığım yok üzüntüye, sevince.
Feryat etmem yar başından savınca,
Benim gibi sevmelidir sevince:
Ne göz görür, ne kulağım işitir.

Kara saçım dik başımda kar oldu,
Ak saçımla yar sevmesi ar oldu,
Bana vuran eller değil, yar oldu,
Bu dert benim dertlerimin başıdır.

Kimi aşık dileğine ulaşır,
Sevdiğiyle cümbüş eder, gülüşür,
Kimi benim gibi garip dolaşır,
Asıl aşık kam almıyan kişidir.

Sabahattin ALİ

## Leylim Ley

Döndüm daldan kopan kuru yaprağa
Seher yeli dağıt beni, kır beni
Götür tozlarımı burdan uzağa
Yarın çıplak ayağına sür beni

Ayın şavkı vurur sazım üstüne
Söz söyleyen yoktur sözüm üstüne
Gel ey hilal kaşlım dizim üstüne
Ay bir yandan sen bir yandan sar beni

Yedi yıldır uğramadım yurduma
Dert ortağı aramadım derdime
Geleceksen bir gün düşüp ardıma
Kula değil, yüreğine sor beni

Sabahattin ALİ

## Öyle Günler Gördüm ki

Öyle günler gördüm ki, aydýn gökler kararýp
Bahtým bir bulut gibi üstüme çöker oldu,
Her gözümü yumunca tanýdýk yüzler görüp,
Hayaller alev alev beynimi yakar oldu.
Ümitsizlik, gariplik dört tarafýmý sarýp
Yüzüm sýrýtsa bile, içim yaþ döker oldu.

Her sabah ilk ýþýklar gözlerimi oyardý,
Uyanan taþ duvarlar iniltimi duyardý.

Öyle günler gördüm ki, duvarlar gelir dile,
Gözümde canlanýrdý eþkiya masallarý.
Varlýðýmý sarardý, hain bir isteyiþle
Görmediðim yumuþak bir düþmanýn elleri
Kafada çelik gibi fikirler dursa bile
Kalplerin eksik olmaz böyle zayýf halleri:

Bazen kendi kendimin elinden kurtulurdum,
Kalbimi bir çamurda çýrpýnýrken bulurdum.

Öyle günler gördüm ki, dost dediðim insanlar
Ben yanýna varýnca dudaðýný kývýrdý.
Bir zamanlar yanýmda aðýz açmayanlar
Sýrtýmý sývazladý, bana öðüt savurdu.
Silahsýz gördüðüne saldýran kahramanlar
En alçak tekmelerle beni yere devirdi.

Ruhum bir heykel gibi düþüp parçalanýrdý.
Bu sesleri duyanlar gülüyorum sanýrdý.

Öyle günler gördüm ki, tabanca sakaðýmda
Tasarladým aydýnlýk dünyayý býrakmayý
Gönlüm acýklý buldu, en ateþli çaðýmda
Sönük bir yýldýz gibi boþluklara akmayý
Tabancanýn namlusu ýsýndý yanaðýmda,
Parmaðým istemedi tetiðini çekmeyi

Bir sonbahar yaðmuru gibi içim aðlardý
Bir þeyler fakat beni yaþamaða baðlardý.

Ey bir tane sevgilim, ben bugün yaþýyorsam
Sanma ki hayat tatlý, insanlar hoþ olmuþtur,
Dað baþýnda bir kaya gibiyim þöyle dursam
Etrafým eskisinden daha bomboþ olmuþtur
Yalnýz sana borçluyum bugün dünyada varsam:
Seni her andýðýmda gözlerim yaþ olmuþtur

Yaþlar ki bir ýrmaktýr, dertleri sürür gider,
Gözyaþlarý içinde seneler yürür gider.

Yok olmak isteðiyle kalbim attýðý zaman,
Bana: Yaþa der gibi gülen senin yüzündü.
Dizlerim bir batakta yorgun yattýðý zaman
Bacaklarýma kuvvet veren senin hýzýndý.
Yaþaran gözlerimde, güneþ battýðý zaman
Sýcak bir yuva gibi tüten senin dizindi.

Sen aklýma gelince her þey gülümserdi.
Aðaçlar þarký söyler, rüzgar tatlý eserdi.

Ey sevgilim, bilirsin benim ne çektiðimi:
Garip baþýmýn derdi bir yürek taþýyorum.
Anlarsýn niçin uzak yerlere baktýðýmý:
Ýçinde yaþanmaz bir dünyada yaþýyorum.
Görünce gülme sakýn çýrpýnýp aktýðýmý:
Ilýk ve aydýnlýk bir denize koþuyorum.

Sen benim sevgilimsin, sevsen de, sevmesen de,
Aradýðým yerlere benzeyiþ buldum sende.

Sabahattin ALİ

## Ruhumun Dalgaları

RUHUMUN DALGALARI 

Ruhumun dalgaları, koşup kabarmayınız 
Her damlanız tutuşan göğsüme birer bıçak. 
Kalbim bir kayadır ki, neredeyse yıkılacak, 
Hayalden köpüklerle kalbimi sarmayınız. 

Dümdüz olsam diyorum, ve kumlu bir sahili 
Yalayan sular gibi siz de yavaşlasanız. 
Bilmediğim yeni bir masala başlasanız, 
Çekilse kulağımdan hatıraların dili. 

Ey eski gunler artık bana yaklaşmayınız, 
Ey hayaller, vurmayın kalbimin sert taşina. 
Bütün bir hayat bile değmez bir göz yaşına, 
Ruhumun dalgaları, köpürüp taşmayınız.

Sabahattin ALİ

## Son Mektup

Ey yar, bu mektubu aldığın demde
Kara topraklara verdim kendimi...
Herşey bana engel oldu alemde,
Bir coşkun nehirdim, yıktım bendimi.

Benim gönlüm doğusundan deliydi;
Başka dünyaların şaşkın seliydi...
Bunun böyle olacağı belliydi...
Her şey biter sel yerine döndü mü...

Dünya durmaz, bahar olur, kış olur,
Belki senin gözün yaş olur,
Ben garibim, benim gönlüm hoş olur,
Sevdiklerim ayda yılda andı mı...

Yıldız olur sana ışık tutarım,
Bülbül olur pencerende öterim.
Yer altında belki rahat yatarım
Yer üstünde çektiklerim dindi mi...

Şimdi yaşamayı tatlı bulursun,
Koşarsın, gülersin, tez yorulursun,
Bir gün olur yine bana gelirsin
Deli gönlün yaşamağa kandı mı...

Sabahattin ALİ

## Yetmez mi?

YETMEZ Mİ? 

Aşk seni harab etmez mi? 
Takatını tüketmez mi? 
Sendeki ateş bitmez mi? 
Yetmez mi gönül, yetmez mi? 

Aşkına yoktur enzade, 
Aklını aldı o taze, 
Aleme oldun kepaze, 
Yetmez mi gönül, yetmez mi? 

Yar yoluna baktırdığın, 
Uykusuz bıraktırdığın, 
Aşk yüzünden çektirdiğin, 
Yetmez mi gönül, yetmez mi? 

Hangi derdimi sayayım? 
Aşka nasıl dayanayım? 
Yandım, daha mı yanayım? 
Yetmez mi gönül, yetmez mi? 

Göğsümde tıkanır sesim, 
Yok yaşama hevesim; 
Ben bir dermansız bikesim. 
Yetmez mi gönül, yetmez mi?

Sabahattin ALİ

##    Dağlar

Başım dağ, saçlarım kardır,
Deli rüzgarlarım vardır,
Ovalar bana çok dardır,
Benim meskenim dağlardır.

Şehirler bana bir tuzak;
İnsan sohbetleri yasak;
Uzak olun benden, uzak,
Benim meskenim dağlardır.

Kalbime benzer taşları,
Heybetli öter kuşları,
Göğe yakındır başları;
Benim meskenim dağlardır.

Yarimi ellere verin;
Sevdamı yellere verin;
Yelleri bana gönderin;
Benim meskenim dağlardır.

Bir gün kadrim bilinirse,
İsmim ağza alınırsa,
Yerim soran bulunursa:
Benim meskenim dağlardır

Sabahattin ALİ

## Hapishane Şarkısı - 
		3

Burda çiçekler açmıyor,
Kuşlar süzülüp uçmuyor,
Yıldızlar ışık saçmıyor,
Geçmiyor günler, geçmiyor.

Avluda olta vururum;
Kah düşünür, otururum,
Türlü hayaller görürüm;
Geçmiyor günler, geçmiyor.

Gönülde eski sevdalar,
Gözümde dereler, bağlar,
Aynada hayalim ağlar,
Geçmiyor günler, geçmiyor.

Dışarda mevsim baharmış,
Gezip dolaşanlar varmış,
Günler su gibi akarmış...
Geçmiyor günler, geçmiyor.

Yanımda yatan yabancı,
Her sözü zehir gibi acı,
Bütün dertlerin en gücü;
Geçmiyor günler, geçmiyor.

Sabahattin ALİ

## Hapishane Şarkısı - 5

Başın öne eğilmesin
Aldırma gönül, aldırma
Ağladığın duyulmasın,
Aldırma gönül, aldırma

Dışarda deli dalgalar
Gelip duvarları yalar;
Seni bu sesler oyalar,
Aldırma gönül, aldırma

Görmesen bile denizi,
Yukarıya çevir gözü:
Deniz gibidir gökyüzü;
Aldırma gönül, aldırma

Dertlerin kalkınca şaha
Bir küfür yolla Allaha
Görecek günler var daha;
Aldırma gönül, aldırma

Kurşun ata ata biter
Yollar gide gide biter;
Ceza yata yata biter;
Aldırma gönül, aldırma

Sabahattin ALİ

## Kız Kaçıran

Dağlar dik, çeşmeler kuru, 

Yarimin benzi çok sarı; 

Ölüm var, dönülmez geri; 

Yürü yağız atım, yürü... 
Dağlar geçilmiyor kardan; 

Aman yok candarmalardan. 

Ayrılamadım bu yardan; 

Yürü yağız atım, yürü... 
Yarim bu gece yoruldu, 

Kaçırdığıma darıldı; 

Bak, daha sıkı sarıldı; 

Yürü yağız atım, yürü... 
Nasıl titriyor korkudan: 

Kaldırdım onu uykudan; 

Sesler geliyor doğudan; 

Yürü yağız atım, yürü... 
Peşime düştü takipler, 

Boynumu bekliyor ipler

Zeybekler seni ayıplar; 

Yürü yağız atım, yürü...

Sabahattin ALİ

## Leylim Ley

Döndüm daldan kopan kuru yaprağa
Seher yeli dağıt beni, kır beni
Götür tozlarımı burdan uzağa
Yarın çıplak ayağına sür beni

Ayın şavkı vurur sazım üstüne
Söz söyleyen yoktur sözüm üstüne
Gel ey hilal kaşlım dizim üstüne
Ay bir yandan sen bir yandan sar beni

Yedi yıldır uğramadım yurduma
Dert ortağı aramadım derdime
Geleceksen bir gün düşüp ardıma
Kula değil, yüreğine sor beni

Sabahattin ALİ