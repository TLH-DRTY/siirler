# Özdemir İNCE

## ateş bilgisi

Çok eski bir gelenektir bizde
ateşe bakıp geleceği okumak,
varsa bir yaşanmış geçmişin.

Ateş ıslık çalarsa
uzaktan yolcun gelecektir.
Geceleyin ıslık çalmasın ateşin,
iyi değildir.

Kutlu ateş, çakmaktaşından
sağılıp gelen kutlu ateş
kir tutmaz paslanmaz ateş
gel, okşa boynumu ve omuzlarımı
eriyen rüzgârınla.

Özdemir İNCE

## cemal süreya için

Yoruldu menzil atları
gülbank çeken güneşin altında
çekildi dönencelere saltanat sancakları.

Ne olacak, nasıl yol açacak
günlerime giren bu ateş kayığı?
Sanki Çeşme önlerinde bir donanmayım.

Ilgardayım, dörtnalayım,
"Uğurun açık olsun, ikbalin efzun!"
alkış tutarken sana Divan çavuşları.

Tuğra silindi, bu menzil daha uzun,
başımın altında bir İbret Taşı.
Gündönümü! Söyle, nerede öteki yarım?



                                                   İstanbul, 25.1.1990

Özdemir İNCE

## comandante che guevera

Bir kent var, dilimi konuşmayan
Comandante Che Guevera

Bir gece var, uykumu uyumayan
Comandante Che Guevera

Bir tezgâh var, bezimi dokumayan
Comandante Che Guevera

Bir kapı var, denize açılmayan
Comandante Che Guevera

Bir çatı var, gökyüzünden çok uzak
Comandante Che Guevera

Özdemir İNCE

## Bir Kent Yaşamak

Bir kenti yaşamak
ona boyun eğmektir-
sözleşmesiz, anlaşmasız-,
ne derse tek tek yapacaksın,
düşünmeden, direnmeden.

Yabancıysan
ve gezgin değilsen
"bir kent yeter" diyeceksin,
"tek bir ölüm";
boğazına oturmuş olan
bir bardak su isteyen.

Boyun eğeceksin yolcu!
bir köle gibi tıpkı,
anlamak için belki,
nedir mutluluğu bir tutsağın?

Özdemir İNCE

## Durum

Pazar günü geçmek bilmiyor
Birden bir kavak fışkırıyor pencereden
Hızla kapıyı örtüyor bir sokak
Bir kız saatine bakıyor alanda
Gençliğim, güneşim, rüzgârım benim!
Bu çıraklık sabah akşam sürüyor.

Pazar günü geçmek bilmiyor
Toprağın alnında eriyor güneş
Sevdiğim uzakta, bir an kadar yakın
Aramızda sessizliğin amansız yasası
Aklımda denizle donatılmış kentim
Alışıyor sevgilim yaprak dökümüne.

Pazar günü geçmek bilmiyor
Nerede o ölüme yürümek öyküsü
Ölüme yürümek, bir tarla açarmış gibi,
Yürümek, genç ve mutlu, yürümek, sessizce.

Pazar günü geçmek bilmiyor
Gecenin güne değdiği yerde
Saatler geçiyor parmaklarımın arasından
Paslanmış demir renkli saatler
Taze kan kokusu yoğunlaşıyor aklımda
Bir pazar, yanmış küllenmiş bir gövde,
Bütün pazarlar gibi geçiyor
Bütün aylar, bütün yıllar gibi geçiyor.

Kentim biraz uzakta, donatılmış bir gemi.

Özdemir İNCE

## Evren Yorumcusu

Atlayarak çiz dünyayý,
gerçekler söylenmeyen alanlarda kalsýn,
yani gerçekleri söyle, sadece onlarý;

Bana sorarsan -ki sormasan da olur-,
yüreðindedir yaþamýn bütün ipuçlarý.

Özdemir İNCE

## Ey Oğul Yazıcı Olursan

Ey oğul bir gün yazıcı olursan 
gözü gözünde yüreği yüreğinde eli elinde 
inancın tadını söyle ülkemin çocuklarına 

Ey oğul bir gün yazıcı olursan 
kuşkunun birikmenin ve beklemenin yazıcısı 
sakın masal anlatma ülkemin çocuklarına 

Zaman akıp gitmekte dağ taş değişmektedir 
demir paslanmakta temel çürümektedir 
al kalemi bildiğin en gerçek sözü yaz 

İşte ateş tuğlası ağaçlar kökleri 
işte ayağımızın bukağısı sırtımızdaki hançer 
yazılmamış şiir isimsiz kapalı kitap 

Erkeklerimiz var elmanın bir yarısı 
biraz sabır biraz öfke biraz sarmaşık 
sorusu sorulmamış yanıt boynu Pir Sultan 

Ey oğul bir gün yazıcı olursan 
sesini sev sevgini çoğalt yüreğini aç 
onu güzel ölüyü anlat ülkemin çocuklarına

Özdemir İNCE

## nazar

Bir avcı geçiyor karanlık sokaklardan,
hovarda çalım, levent endam, çinili gece,
ve elinde bir çreağ kumarda kazanılmış.

Yağmurcu da sayılır günümüzde şair,
keskin bıçak ağızlarda yürür
bir sevda ile bir başka sevda arasında.

Fenerci bir sestir denizin ortasında,
ve bir denizkızının babası olabilir;
kimsesi yok gurbette rüzgârdan başka.

Bir sürgün iz sürer sürek avında,
elindeki zarfta durur kendi sureti:
Herdem, güneş pençeli bir nevcivan.



                                                   İstanbul, 26.1.1990

Özdemir İNCE

## Pay

Ev kurmak için bir zaman
tarla açmak için bir zaman
seviþmek için bir zaman

bakmak için bir zaman
görmek için bir zaman
anlamak için bir zaman

duymak için bir zaman
ayaklanmak için bir zaman
konuþmak için bir zaman

ekim için bir zaman
baðbozumu için bir zaman
kalmak için bir zaman

doðmak için bir zaman
yaþamak için bir zaman
çalýþmak için bir zaman.

-Ölüm mü? demiþtin?
Ölüme yer yok ülkemizde,
ölüme zaman yok.

Özdemir İNCE

## Yakarı

-Şairler esnafı pîri Hasan bin Sâbit'e-
İdris peygamber, terzilerin pîri,
izin ver güzel bir şiir yazayım ben de,
yaşım kırkı geçti yaşlanıyorum artık,
izin ver güzel bir şiir yazayım ben de,
"ozan" desinler bir kez ölmeden önce.

İdris peygamber, terzilerin pîri,
el ver artık kendi dükkânımı açayım,
bir kaftan keseyim kendime ben de,
astarı sözcüklerden dikişi ibrişimden.

Ben de güzel bir şiir yazayım artık,
okudukça kıskanıyorum öteki kalfaları,
şarapları bol, ilham perileri oturaklı,
biliyorlar geceler kaç saat sürer
günler kaç fersah. El vermiş ustaları.

Ben de güzel bir şiir yazayım artık,
cebine kuş üzümü, sarı leblebi doldurayım,
parklara götürüp simitler alayım ona
kıvırcık saçlarını rüzgârla tarayayım.
Ben de güzel bir şiir yazayım artık,
son günlerimde yalnız kalmayayım.

İdris peygamber, terzilerin pîri,
ey bütün pîrleri bütün mesleklerin,
izin verin bir tek dize yazayım, tek bir dize,
bir kez "oldu" desinler ölmeden önce.

Özdemir İNCE