# Kutsiye BOZOKLAR

## Dedim

Şiir dediler;

        emektir dedim
Sevda dediler;
        bilmektir dedim
İnsan dediler;
        sevmektir dedim.
Kavga dediler;
        ilmektir dedim
İnanç dediler;
    -Uğruna usulca-
        ölmektir dedim
Ya tümü dediler;
            doyasıya YAŞADIM
Diyebilmektir dedim

Kutsiye BOZOKLAR

## Yaşamak
ve Sevmek Üstüne

İçli bir ezgi tadında yaşamak istiyorum. 

-her söylenişte güzelleşen- 
Şarap tadında sevilmek 

-en iyi bağ bozumlarının ürünü- 
ve sevmek şiircesine 
Yepyeni bir dünya için 

değişmek ve değiştirmek hiç durmadan 
ve usulca ölmek sonra 

-tohuma durmuş çiçek gibi- 
İNSAN olmanın sevinciyle 

ve sonsuz hüznüyle ardında 

aydınlık bir sabah bırakmanın

Kutsiye BOZOKLAR