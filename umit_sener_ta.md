# Ümit Şener TA

## Anılarım Çalmayın Kapımı

siz unutulmayışın yüzleri 
anılarımda çatlayan. 
dolaşmayın koridorlarımda uykusuzluğumun 
çocukluğumu getirmeyin bana 
ağlayışlarını pencerelerin 
oyuncakların kırılışını 
rüzgarları getirmeyin 
tenimi süpürerek esen 
anılarım! 
çalmayın kapımı.

Ümit Şener TA

## Boyalı Bedenler

ağaca vuruldu 
açığa saldığım imgeler 
yapraklarla boyandı bedenleri 
mavi pardösülü kadınlar gibi 
oturdu gözlerinde hüzün 
saçları ıslandı yağmurlu şarkılarda 
kara kanatlı melekler düştü yapraklara 
suyun yansımasında boğuldu aynalar

Ümit Şener TA

## Çağırıyor Cehennem

sokuldu şeytanın namlusu 
usulca dizlerine 
döktüğü karanlıktı 
tapınaklardaki rahibeleri ayartan 
çağırıyordu cehenneme bilinmezliğin can suyu 
kapıların arasından.

Ümit Şener TA

## Çalınan Plaklar

aldatılır kadınlar milyon kez 
ışıklı şatolarda 
eksiltir cezalarını tanrılar 
cehennemin son durağıdır arzu 
sabahlara çalınan plaklar döner 
sönmüş bedenlere 
yanar kandiller cansız uyanışlarda

Ümit Şener TA

## Deliliğe Özlem

uzaklık kırılma birbirini tanımlamıyor mu? 
hangi geçmişe sığınıyoruz hangi dünde harcıyoruz şimdileri 
delileri seyrediyorum gözlerinde yalnızlığa özlem 
belki gözlerindeki yalnızlığı özledim 
yaprağın gözlerini bağladım 
rüzgara bıraktım tenimi 
kentleri gördüm her gezginin bağrında kırılan 
savruldum bir avuçtan bir avuca 
nasırlar bıraktım bana dokunana 
gezme gönül savrulma yapraklar gibi 
deliliği mi özledin

Ümit Şener TA

## Dili tutuldu Denizin

dili tutuldu denizin 
anlam veremedi delirmiş yağmurlara 
gemilere dokunmadan yağan 
dokunmayan kıyılarıma 
nicedir denizci hasreti çekerim 
unuttum diri göğüslü kızları 
sullarımla sevişen 
unuttum tuzumla yanan tenlerin kokusunu 
gelin girin sularıma 
günahınızı bana verin 
ben almadım çocuklarınızı 
babalarınızı 
bir kızlarınızı aldım 
gemicilerimi çalan.

Ümit Şener TA

## Esmer Bakışlı Kadınlar

geceler süzer beni sabaha kadar 
esmer bakışlı kadınlar uykumu böler 
gerdanlığı yıldızlardır 
koynunda binlercesi ölür 
uykumu çalma be kadın 
sabahım var benim 
sarışınlığım var 
saçlarında cesur çocuklar büyür 
güne çalma beni

Ümit Şener TA

## Isınmıyor Bedenim

ayaz bir ressam giydiriyor soğuğunu tuvale 
camlara tıklatıyor kar perileri 
ben üşümezdim küçükken 
kıvrılırdım sobanın dibinde 
sığardım en sıcak köşelere 
kardan adamlar korkutmazdı beni 
büyüdü dışarıyı seyrettiğim camlar 
korktum küçülen kar tanelerinden 
olmuyor şimdi ayaklarıma 
çocukluktan ısıttığım çoraplar

Ümit Şener TA

## Masa Sarhoş

gitti görüntüler 
meyhanenin aynalarından 
boşluğun ayakları kaldı 
taş plaklarda dönen 
masa sarhoş 
çiçekci kızın buseleri de gitti 
açılan kapının ağız kokusuyla

Ümit Şener TA

## Masalları Unutmak

deniz kabarır, 
dalgalar ıslatır derinliği 
karşımda bir gemi hazırlanır 
bir çocuk görürüm gidemem 
sarılır ayaklarıma iskeleler 
vurulur gitmelerim 
kızdım taşladım denizi 
gemilere ulaştıramadım 
döndüm gülümseyen çocukluğuma 
bırakamam! 
büyüdü mü yüreğin? 
masalları çabuk unutmuşsun! 
gidemedim!

Ümit Şener TA

## Merdivenlerden Düşer
  Babamın Sesi

yanlışlını duyuyorum yüzümün 
bomboş 
ne kadar da benziyor ölüme 
bardaklar düşüyor merdivenlerden 
soğuk kışlar 
teneke kutuları 
ısıtamadığım kadınlar 
babam düşüyor ardı sıra 
anneme kıyardı 
öldürürdüm her gece 
titremesi düşerdi elerimin

Ümit Şener TA

## Mumları Söndüren Palyaço

Öldü doğum günüm 
palyaçolar geçti birer birer 
mumları söndürerek 
elleri gördüm beni alkışlayan 
babam! 
taş bir yürek her gün bana atan 
öldü 
hatırlardım doğum günlerini 
mum dikerdim duvarlara 
kayıp şimdi suratlar 
konuşmayan duvarlarda

Ümit Şener TA

## Rüyalarınızın Dilsiz
  Soytarısı

ben deliyim 
rüyalarınızın dilsiz soytarısı 
dudaklarınızdaki tebessüm benden 
uyandığınızdaki 
benden gecenin ıslaklığı 
düşlerde girdiğiniz boşluklar sarayı 
yalnız uyanmalarınız benden 
pırlantasıyım kraliçenin tacındaki 
göz yaşlarınızla kırılan 
ben deliyim, rüyalarınızın dilsiz soytarısı

Ümit Şener TA

## Sandığın Gülümsemesi

bahar yalan söylemiyor 
dağlarda eriyor kar 
güneşi kovalıyor gölgeler 
sesi duyuluyor gelişinin 
şeker bayramlarında çocuklar seviniyor 
bakışlarını çağırıyor gün 
ışığını azaltıyor 
yavaşça kayboluyor eteği ayak seslerinin    
bir kıyıda paslanıyor sessizlik 
yağmura düştü tabureler 
yaprakları kovaladı rüzgarın adımları 
ıslandı günahı şehrin 
kadın kapattı göğsünü gidene 
sandığına koydu gülümseyişini

Ümit Şener TA

## Üşüdüm

uzaktan yakalanır bazı düşler 
bardak gibi kırılır dün 
parçalarını kibrit kutularında saklar çocuk 
uyanıp baktığında çoğalır 
sığmadı bir yere anılarım 
çoğalmadı uykusuz dolaşmalarda 
avundum duvarlardaki gölgeleriyle 
kadınım üşüdüm sabaha kadar

Ümit Şener TA

## Üşüyen Sevişme

yan yana gelmez bedenler 
kusurlu caddeler değil 
sana gelemeyişim 
beni avutamaz gece sevdaları 
günahları seven kadınlar değil 
dönmez o çocuk 
sevdalı kentlerin kucağına 
ellerini tutmaz kibrit satan kızların 
sen düşlerini yaz ıslanan yapraklara 
seviş günahını unutarak üşümelerin 
sıcacık girdiğin yataklarda, 
dön-me-yeceğim

Ümit Şener TA