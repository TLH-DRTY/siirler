## Mehmet KIYAT

### Çakmaktaşı

Çakmaktaşı,
, Doku Yayınları, Haziran 2003

Mehmet KIYAT

### Güneşe Düşen Gölge

Güneşe Düşen Gölge, , Doku Yayınları, Haziran 2004

Mehmet KIYAT

### Bekçi

Ayılardan kurtardığımız yaban balı

Alacakaranlıkta
                        korkunun nöbetini tutan

Bekçiye şölen oldu
	           adını bilmediğimiz

Yitik özlemler kentinde

Bir arpa boyu gitmeden

Kapağı açılmamış sözlerle

Kanatlanarak
	          sonsuzluğa bekçi durdu

Mehmet KIYAT

### Dost Delisi

Kötülüğün ötesinde bekleyen

Defne
         zeytin
                  portakal ağacıyım

Sessizce gelen günışığı

Akşamları söz ustası

Geceyarısı yıldız tarlasıyım

Kimse tutamaz gülüşümü

Evreni yüreğinde gezdiren
 	                          çöllerde akan ırmak
		                       	     dost delisiyim

Mehmet KIYAT

### Erinç

Bir taşkınlık gibi bekleyerek 

                                            geçip giden günler

Irmağın sesindeki yakarış

                                        hışırtıları ormanın

Durmadan söyleşen ateşböcekleri

                                                     tutamadığım söz

Kollarını sabaha açan gelinciklerle

                                                      boynu bükük sevinç

Büyüme çağına yetişmeyen

                                          özgürlükler

Ve güneşini ısıttığım gecelerle gelen

                                                         sevgilim

Kapalı kapılar ardında

                                  ey umuda sarılan erinç

Mehmet KIYAT

### Gülüşün

Yeni biçilmiş çim kokusu gülüşün
Irmakları yola düşüren özlem
Kan kırmızı sancısı yürek atışlarımın
Bakışlarının yargılayan sessizliği
Yanak yanağa duruş
Güneşli içtenliği el sıkışımızın
Kimsesizliğimi kurtaran orman
Yunusların oyunlarındaki deniz şaşkınlığı
Yazını bekleyen gökyüzü

Gülüşün
ilk dizesi şiirlerimin

Mehmet KIYAT

### İpucu

Sonsuzluğun ipucunu buldum
                                                yanına aldı bizi 

Sabahın ağzına açılan kapılarda
                                                     kuşların sesiyle uyanan

İlkyazın renklerine sarındım sonra
                                                          güneşe komşu

Fildişi evler kurdum seninle

Bakışların 
                seviyi damıtırken içimizde

İkimizle birlik
                      yüzyüze

Sevincinden
                   susuzluğunu unuttu toprak

Mehmet KIYAT

### İsteksiz

Su baskınları 

                    depremler

		    havada katran kokusu

Yüreklendirmekle  büyümeyen gelecek

			      bataklıklar

Bir gelgit

              bir taşan deniz

                                   yorgun özlem

Köpükler arasında düş

		   yaban sessizliği

Gecelerin beklediği güneş gibi isteksiz

Büyülenen yerine geldik

                                      nice şarkı sözleri

Nice beklenti

                    ey yarım kalan sevişmeler

Mehmet KIYAT

### Kimsesiz

Aymazlığın ölçütüdür savaş

     		        açlığın soğuk yüzü

Acı çekmenin

	     yakınmalar

		      biten söz

Ölülerin elinde oyuncak

		      boynu bükük çocuklar

Yüzüstü bırakılan umut

		     eksik özlem

Duyarlığını yitiren bellek

   		   kuru sessizlik

Taçyaprağının kimsesiz bekleyişi

			     darağaçları

Ussuz

	ölçüsüzlüğün bayrağıdır savaş

Mehmet KIYAT

### Kötülük Çarkına Tutunanlar

Güneşe kıçını dönmüş

Karanlığı yağlıyor durmadan

Ürkek
          ve çizgisiz bir ses

Korkusunu yenemeyen düşkün

Gibi ölü umutlar peşinde

Kötülük çarkına tutunmuş

Sevinç yok
                 ağlayarak geçiyor yaşamdan

Mehmet KIYAT

### Sarmaşıklar

Taşkınlığım

                ey güzel coşkusu damarlarımın


Bilinmezliğin  sessiz çiçeği

                                          büyüyen kendi kendine 	

Okyanuslardan masallar anlattığım

			      kapısı sevincimin

Yolların aşınmamış sabahı 

                                         sarmaşıklar

Derinliğine bağlayan beni 

                                        koşturan gece gündüz

Çözülmeden 

                  sürekliliğin güneşli sabahında

Hep yanında tutan

                            ey yüreğimin deli çakmağı

Mehmet KIYAT

### Savaş Ve Ölüm

Yoksunluğun derin kuyusunda

Ölüm sesini yükseltiyor

Uslara kilitlenen susku

Emeği bıçağa yatırıp

Oturmuş sırça köşküne

Yürek
         ve beyninde bombalar

Savaşın tetiğini çekiyor

Mehmet KIYAT

### Unutursa

Kuş uçmayı

                  tavşan kaçmayı unutursa

Yağmur ve tohum

	           toprağı unutursa

Unutursa sıcaklığını güneş

Sevişmek silinirse sözcüklerden

			  büyür mü defne

Zeytin ağaçları denizden keserse umudunu

Gökyüzü düşmezse ırmağa gölgelerle

Ziller çalarak

		    ölüm kapımızda demek

Mehmet KIYAT