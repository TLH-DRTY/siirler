## Nâzım HİKMET

### YAŞAMI

Soyadı Ran'dır. 20 Kasım 1901 tarihinde Selanik'te doğdu; ancak ailesi 15 Ocak
1902 olarak kaydetmiş ve kendisi de bu durumu benimsemiştir. 3 Haziran 1963
tarihinde Moskova'da öldü. İstanbul'da Heybeliada Bahriye Mektebi'ni bitirdi,
ancak sağlık sorunları nedeniyle subaylık serüveni sona erdi. Kurtuluş
Savaşı'na katılmak amacıyla Anadolu'ya geçti (1921). Anadolu'da Kurtuluş Savaşı
için verilen her görevi yerine getirdi. Oradan Rusya'ya gitti.  Doğu Emekçileri
Komünist Üniversitesi'nde (KUTV) yüksek öğrenimini tamamladı. 1924 yılında
gizlice Türkiye'ye döndü. Gazetelerde, dergilerde, film stüdyolarında çalıştı.
Şiirleri nedeniyle birkaç kez kovuşturmaya uğradı. 1938 yılında orduyu
ayaklanmaya kışkırtmaya çalıştığı gerekçesiyle kanıtsız, yasaya ve hukuka
aykırı olarak 28 yıl 4 ay hapis cezasına çarptırıldı. İstanbul, Ankara, Çankırı
ve Bursa Cezaevlerinde 12 yılı aşkın kaldı. 1950 yılında bir af yasasıyla 
salıverildi. Ancak sürekli izlendiği ve çürüğe ayrıldığı halde 48 yaşında
yeniden askerlik yapmaya çağrılması ile öldürüleceği yolundaki duyumlar üzerine
yurtdışına kaçtı. 25 Temmuz 1951 tarihinde Bakanlar Kurulu tarafından Türk
vatandaşlığından çıkarılmasına karar verildi. Yurtdışında sürekli olarak
Bulgaristan, Rusya, Polonya'da yaşadı; birçok uluslararası kongreye katılarak
çeşitli ülkelere yolculuklar yaptı.1963 yılında geçirdiği bir kalp krizi
sonunda öldü,  Moskova'da Novo-Deviçeye Mezarlığına gömüldü.

Nâzım HİKMET

### 21 1 924

Lambayı yakma, bırak,
sarı bir insan başı
düşmesin pencereden kara.
Kar yağıyor
karanlıklara.
Kar yağıyor
ve ben hatırlıyorum.
Kar...
Üflenen bir mum gibi söndü
koskocaman ışıklar..
Ve şehir
kör bir insan gibi kaldı
altında yağan karın.
Lambayı yakma, bırak!
Kalbe bir bıçak gibi giren hatıraların
dilsiz olduklarını anlıyorum.
Kar yağıyor
ve ben hatırlıyorum.

Nâzım HİKMET

### Açlık Ordusu Yürüyor

Açlık ordusu yürüyor 
yürüyor ekmeğe doymak için 
ete doymak için 
kitaba doymak için 
hürriyete doymak için. 
Yürüyor köprüler geçerek kıldan ince kılıçtan keskin 
yürüyor demir kapıları yırtıp kale duvarlarını yıkarak 
yürüyor ayakları kan içinde. 
Açlık ordusu yürüyor 
adımları gök gürültüsü 
türküleri ateşten 
bayrağında umut 
umutların umudu bayrağında. 
Açlık ordusu yürüyor 
şehirleri omuzlarında taşıyıp 
daracık sokakları karanlık evleriyle şehirleri 
fabrika bacalarını 
paydostan sonralarının tükenmez yorgunluğunu taşıyarak. 
Açlık ordusu yürüyor 
ayı ini köyleri ardınca çekip götürüp 
ve topraksızlıktan ölenleri bu koskoca toprakta. 
Açlık ordusu yürüyor 
yürüyor ekmeksizleri ekmeğe doyurmak için 
hürriyetsizleri hürriyete doyurmak için açlık ordusu yürüyor 
yürüyor ayakları kan içinde.

Nâzım HİKMET

### Asya-Afrika Yazarlarına

Kardeşlerim 
bakmayın sarı saçlı olduğuma 
ben Asyalıyım 
bakmayın mavi gözlü olduğuma 
ben Afrikalıyım 
ağaçlar kendi dibine gölge vermez benim orda 
                                        sizin ordakiler gibi tıpkı 
benim orda arslanın ağzındadır ekmek 
                    ejderler yatar başında çeşmelerin 
                    ve ölünür benim orda ellisine basılmadan 
                                     sizin ordaki gibi tıpkı 
bakmayın sarı saçlı olduğuma 
ben Asyalıyım 
bakmayın mavi gözlü olduğuma 
ben Afrikalıyım 
okuyup yazma bilmez yüzde sekseni benimkilerin 
şiirler gezer ağızdan ağıza türküleşerek 
şiirler bayraklaşabilir benim orda 
                                sizin ordaki gibi 
kardeşlerim 
sıska öküzün yanına koşulup şiirlerimiz 
                                                toprağı sürebilmeli 
pirinç tarlalarında bataklığa girebilmeli 
                                                dizlerine kadar 
bütün soruları sorabilmeli 
bütün ışıkları derebilmeli 
yol başlarında durabilmeli 
                    kilometre taşları gibi şiirlerimiz 
yaklaşan düşmanı herkesten önce görebilmeli 
cengelde tamtamlara vurabilmeli 
ve yeryüzünde tek esir yurt tek esir insan 
gökyüzünde atomlu tek bulut kalmayıncaya kadar 
malı mülkü aklı fikri canı neyi varsa verebilmeli 
                                         büyük hürriyete şiirlerimiz

Nâzım HİKMET

### Aşı

1
 
tarla hazırdı
koyu esmer eti anadan doğma çırılçıplak
tarla hazırdı
şişkin ıslak dudaklarını açmıştı yarı yarıya
uzun sürmedi bekleyiş
sabah aydınlığında canlı küçük kurtlar gibi yukardan saçılıp aktı tohum
hazla ürperdi toprak
içine çekti akanı
     açılıp  kapanarak
            açılıp kapanarak
sonra da mahmur
             bir kat daha güzel
                       terli kabarık
                                    gerindi
ben ölümden kuvvetliyim diyebilirdi
                                              gebeydi artık

 
2
arılar fırladı güneşe doğru
en önde kızoğlankız yeni beyarı
nazlı bir vızıltıdır zar gibi ince şeffaf kanatları
beli koptu kopacak
altın tüylü süzme karnında da üç kızıl kuşak
yetişip önledi onu erkeklerin en güçlüsü
sonra yukarda boşlukta güneşin orda
                          dikenli incecik bacaklar karıştı birbirine
bir saniye sürdü aşı
silkinip kurtuldu dişi
düştü erkek
              içinden kopan elleriyle toprağa
 
3
 
odalarının penceresi ormana açık
ağır yaz bulutlarının altında orman
bir yumurtalık gibi de nemli ılık
erkeğin yüzünde aşağıdan
                               kadının gözlerinden vuran ışık
ormanın üstüne yağmur boşandı ansızın
yeşil ela gözlerini yumdu kadın
yarı açık ağzında ıslak dişleri berrak duru
içinde taa yüreğinin kökünde sıcak sıcak duydu yağmuru

 
 
4
atan bir damar gibi akıyor nehir
acı yemişleri dikenli dallarıyla duruyor ağaç
                                           duruyor kıraç yabani
güneşte bir şarkı gibi parladı balta
kesildi ağacın gövdesi orta yerinden
ihtiyardı esmerdi ıslaktı makta
                               kanayacaktı da âdeta
aşı bıçağıyla açıldı yarık
sokuldu ucu kalemin
bu kesik
        bu yabanı gövdede müjdesi vardı artık
                                   dikensiz dalları
                                           ince kabuklu tatlı yemişleri
                                              geniş yapraklarıyla gelecek olan
                                                                     yepyeni bir âlemin.

Nâzım HİKMET

### Ben Senden Önce Ölmek İsterim

Bensenden önce ölmek isterim.Gidenin arkasından gelengideni bulacak mı zannediyorsun?Ben zannetmiyorum bunu.İyisi mi, beni yaktırırsın,odanda ocağın üstüne korsun                   
içinde bir kavanozun.Kavanoz camdan olsun,şeffaf, beyaz camdan olsun                   
ki içinde beni görebilesin...Fedakârlığımı anlıyorsun :vazgeçtim toprak olmaktan,vazgeçtim çiçek olmaktan                       
senin yanında kalabilmek için.Ve toz oluyorumyaşıyorum yanında senin.Sonra, sen de ölüncekavanozuma gelirsin.Ve orda beraber yaşarızkülümün içinde külün,ta ki bir savruk gelinyahut vefasız bir torunbizi ordan atana kadar...Ama bizo zamana kadaro kadarkarışacağızki birbirimize,atıldığımız çöplükte bile zerrelerimiz                                    
yan yana düşecek.Toprağa beraber dalacağız.Ve bir gün yabani bir çiçekbu toprak parçasından nemlenip filizlenirsesapında muhakkakiki çiçek açacak :                   
biri sen                   
biri de ben.Bendaha ölümü düşünmüyorum.Ben daha bir çocuk doğuracağım.Hayat taşıyor içimden.Kaynıyor kanım.Yaşayacağım, ama çok, pek çok,ama sen de beraber.Ama ölüm de korkutmuyor beni.Yalnız pek sevimsiz buluyorum                               
bizim cenaze şeklini.Ben ölünceye kadar dabu düzelir herhalde.Hapisten çıkmak ihtimalin var mı bu günlerde?İçimden bir şey :                 
belki diyor. 


                                                               
18 Şubat 1945                                                               
Piraye Nâzım Hikmet

Nâzım HİKMET

### Benerci Kendini Niçin Öldürdü?

BİRİNCİ BAP BİR GENÇ ADAMA... HAKÎM HERAKLİT'E...YILDIZLARA VE AŞKA DAİRDİR...
 


I
Şehir     uzakta.Genç adam               
ayakta.Akıyor şehirden geçen nehirgenç adamın ayakları dibinden.Genç adam     piposunu çıkarıyor cebinden                                   
aranıyor kibriti.Bakıyor akar suya       düşünüyor Heraklit'i,düşünüyor büyük hakîm Heraklit'i genç adam...Kim bilir belki böyle bir akşam,böyle bir akşam,      Heraklit alnını             
yeşil gözlü zeytinliklerde akan                                                     
suya eğdi                                                     
ve dedi:            
«— Her şey değişip akmada,                   
bu hâl beni hayran bırakmada..»
Heraklit, Heraklit; ne akıştır bu!.ne akıştır ki bu, dalgalarında                    
dağlıdır alnı en mukaddes putun                    
kızgın demir damgasıyla sukutun.Gebedir her sukut bir yükselişe.Ne mümkün karşı koymak                              
bu köpürmüş gelişe..Heraklit, Heraklit!.       akar suya kabil mi vurmak kilit?
Şehir      uzakta.Genç adam              
ayakta.Akıyor şehirden geçen nehirgenç adamın ayakları dibinden.Genç adam     kibritini çıkarıyor cebinden                               
yakıyor piposunu. 


II
Dikine mustatil bir apartımanın
                                   
en üst katında
                                              
dört köşe bir oda.
Perdesiz pencereler.
Pencerelerin dışında yıldızlı geceler.
Genç adam
           alnını
dayamış cama.
Ben, romanın muharriri
                
diyorum ki genç adama:
— Delikanlım!.
              
İyi bak yıldızlara,
                         
onları belki bir daha göremezsin.
     Belki bir daha
            
yıldızların ışığında
                     
kollarını ufuklar gibi açıp geremezsin..
     Delikanlım!.
              
Senin kafanın içi
                              
yıldızlı karanlıklar
                                                  
kadar
                 
güzel, korkunç, kudretli ve iyidir.
     Yıldızlar ve senin kafan
                      
kâinatın en mükemmel şeyidir.
     Delikanlım!.
               
Sen ki, ya bir köşe başında
                                    
kan sızarak kaşından
                                                           
gebereceksin,
               
ya da bir darağacında can vereceksin.
               
İyi bak yıldızlara
                            
onları göremezsin belki bir daha...
     Delikanlım!.
              
Belki beni anladın,
                                
belki anlamadın.
     Kesiyorum sözümü.
     İşte kapı açıldı
                  
geldi beklenen kadın..
     «— BEKLETTİM Mİ?»
     «— ÇOK...
           
Ama zarar yok..»
Kadın
yakaladı genç adamı
                                 
elinden.
Genç adam
        yakaladı kadını belinden.
Bir yumrukta kırdı camı.
Oturdular pencerenin içine.
Sarktı ayakları gecenin içine...
Işıklı bir deniz dibi gibi
           
başlarında, sağda, solda gece yanıyor.
Ayakları karanlık boşluklara sallanıyor..
Sallanıyor ayakları
sallanıyor ayakları...
........... DUDAKLARI ......
Sevmek mükemmel iş delikanlım.
Sev bakalım...
Mademki kafanda ışıklı bir gece var,
benden izin sana,
                      
seeeeev
                      
sevebildiğin kadar...
 

İKİNCİ BAP
 
GENÇ ADAMIN, SEVGİLİNİN ŞAHISLARINA...
TİBET MABETLERİ VE AMERİKAN FİLİMLERİNE...
AYIN ON DÖRDÜNE... GENÇ ADAMIN ESRARENGİZ
MEŞGALESİNE... VE NİHAYET, MÜSEBBİBİ MEÇHUL
BİR İHANETE DAİRDİR.

 


I
Mevzubahs gencin
          ismi: BENERCİ.
Kendisi aslen Hintli olup
          maskatı re'si
DELHİ'dir..
Dostlarının nazarında tam
                                 
adam,
düşmanlarının indinde azgın bir delidir
ve Britanya polisinde künyesi şüphelidir..
Şeklü şemailine gelince:
Ne PATAŞON gibi tombul bir cüce,
ne MASİST gibi bir dev,
ne de VİLLİ FRİÇ gibi bir babik oğlandır O,
iki gözlü, tek burunlu, basbaya insandır O...
Birinci babımızda,
Benerci'nin odasına gelen kadın
mühim bir rol oynıyacak kitabımızda.
Kendileri bir İngiliz mis'idir.
Hem İngiliz mis'lerinin nefisidir...
İmdi,
be nefis
       Mis
       nerde, nasıl tanıdı Benerci'yi?.
diye sorarsam size, ben,
eminim ki, siz, cevaben:
«— Mermer
           merdivenler..
Kapı.
Kapıda kıvırcık saçlı
                       
taştan
                       
iki aslan.
Tibet.
Tibette mabet.
Mabedin içi...
Omuzlarından çıkan on altı kolu havada,
                                      
çıplak karnı iki kat,
bağdaş kurup oturmuş
                          
mâbut
                          
BUDA..
İnledi öküz derisinden mukaddes davul:
— Savul!
         Savul!!.
            
Savuuuul!!!.
Buda'ya kurban geliyor.
Sarı saçlı, mavi gözlü bir kadın
                         
beyaz, kar gibi..
Kadının canına kıyacaklar gibi..
Açıldı kanlı bir ağız şeklinde karnı Buda'nın,
fışkırdı mukaddes alevler dışarıya.
Uzun külâhlı Moğol rahipleri
         kaldırdılar havaya
beyaz kadını.
Doyuracaktır Buda ateş dolu karnını.
Mavi gözlü dilber kurban gidiyor, kurban...
. . . . . . . . . . . . . . . .
— Dran!
        Drrrran!.
           Drrrrrrrran!!!.
Atıldı üç el tabanca.
Yuvarlandı Moğol rahipleri birbiri ardınca.
Esmer bir delikanlı yaklaştı mavi gözlü dilbere!
— Kaçalım!
     bir an kaybedecek zaman değil..
OTOMOBİL..
Son sür'at..
Saatta 110 kilometre..
İşte bu kurtarılan kadın,
           birinci
bapta odaya gelen kadındı.
Onu kurtaran genç:
                 
BENERCİ..
Ve bu suretle İngiliz MİS
                   
tanıdı Hintli genci..»
                            
DİYEREK
                                          
haltedeceksiniz.
Romanımı daha başlamadan berbat edeceksiniz..
Gelin, etmeyin çocuklar..
Ne çıkar,
       inanın bir sefer olsun NÂZIM'a
       Amerikan filimlerinden fazla..
İlk tesadüf
         tramvayda oldu.
İkincisi
         lokantada.
Üçüncüde düğüm bağlandı nihayet
                                  
siyah podüsüet
                                                
bir çantada..
İngiliz kızı mahsus
            
çantasını yere düşürdü.
Hintli genç mahsus
                     
düşen çantayı gördü:
                                             
kaldırarak
                                                  
verdi kıza...
EEEEEEE?
            
Sonra?
                
derseniz,
bakın, birinci babımıza...
 


II
Ayın on dördü.
Ayın on dördünü Paris'te aç gezen gördü,
dedi ki:
— Bu gece ay
            
dibi kalay
                  
bir tencere gibi...
Ayın on dördü.
Ayın on dördünü Fatihli hırsız gördü,
dedi ki:
— Bu gece ay
           gökte
açık kalan
                        
bir pencere gibi.
Atlasak içeriye,
              
aşırsak, be imanım,
                                   
Meryem Ana'nın
                                               
gümüş takımlarını.
Ayın on dördü.
Ayın on dördünü İrlandalı bir polis gördü,
dedi ki:
— Benziyor ay
            
yıldızların yaldızlarını çalmak için
                                     
göğe çıkan bir hırsızın
                                                              
fenerine...
Ayın on dördü.
Ayın on dördünü şair Salih Zeki gördü:
                                 
benzetti kendi eserine
                                                              
beğendi...
Ayın on dördü.
Ayın on dördünü Londralı bir lord gördü,
dedi ki:
— Benziyor ay
               
haşmetpenahımın
                         
dizbağı nişanına...
Kızardı ayın on dördü.
Kızaran ayın on dördünü bir parya gördü,
dedi ki:
— Benziyor ay
            
Ganj'ın üstüne damlayıp yayılan
                                                       
kardeş kanına.
Ayın on dördü.
Bu sefer bizzat
            
çekik gözleriyle ayın on dördü
                          
KALKÜTA şehrine civar,
                                           
bir çay tarlası gördü.
Tarlanın dışında duvar.
İçinde bir ev.
Gece saat: 2...
Evin alt katındaki
                       
oda.
Kapalı pencereler, asma bir lamba,
                                            
bir masa ortada.
Üç amele, iki köylü, bir muallim ve Benerci,
                                         
yani ceman yekûn:
yedi Kalküta delikanlısı, yedi inkılâp genci......
Benerci söz söylüyor:
— Bize karşı
          İntelicent
servis
                      
kendine mahsus...
— Sus.
Bir tıkırtı var.
Döndü başlar
               
kapıya.
— Sana öyle gelmiş.
         Devam ediyorum
arkadaşlar:
İntelicent servis
         kendine mahsus...
— Benerci, sus.
— Rüzgâr...
— Arkadaşlar
         İntelicent servis...
— Sıııııs...
          Söndürün...

Nâzım HİKMET

### Benim Oğlan Fotoğraflarda Büyüyor

İçimde acısı var yemişi koparılmış bir dalın,
gitmez gözümden hayali Haliçe inen yolun,
iki gözlü bir bıçaktır yüreğime saplanmış
	evlât hasretiyle hasreti İstanbulun.

Ayrılık dayanılır gibi değil mi?
Bize pek mi müthiş geliyor kendi kaderimiz?
Elâleme haset mi ediyoruz?
Elâlemin babası İstanbulda hapiste,
elâlemin oğlunu asmak istiyorlar
		yol ortasında
		güpegündüz.
Bense burda rüzgâr gibi
	bir halk türküsü gibi hürüm,
sen ordasın yavrum,
ama asılamıyacak kadar küçüksün henüz.
Elâlemin oğlu katil olmasın,
elâlemin babası ölmesin,
eve ekmekle uçurtma getirsin diye,
	orda onlar aldı göze ipi.

İnsanlar,
iyi insanlar,
seslenin dünyanın dört köşesinden
dur deyin,
            cellât geçirmesin ipi.

Nâzım HİKMET

### Berkley

BeheyBerkley!Behey on sekizinci asrın filozof peskoposu.Felsefenden tüten günlük kokusu                       
başımızı döndürmek içindir.                       
Hayat kavgasında bizi                       
dizüstü süründürmek içindir.
BeheyBerkley,Behey Allahın               
Cebrail şeklindeki Ezraili,Behey on sekizinci asrın en filozof katili!Hâlâ geziyor İskoçya köylerinde                     
adımlarının sesi.Hâlâ uluyor adımlarının sesine                      
tüyleri kanlı bir köpek.Hâlâ     her gece titreyerek                    
görüyor gölgeni İskoçya köylüleri                                                                       
evlerinin                                                                           
camlarında!Hâlâ     kanlı beş parmağının izi var           
o beyaz buzlu camlar gibi şimal akşamlarında!
BeheyBerkley!Behey meyhane kızlarının kara cübbeli kavalyesi,                                       
Kıralın şövalyesi,                                       
sermayenin altın sesi,                                       
ve Allahın peskoposu!                           
Felsefenden tüten günlük kokusu                                       
başımızı döndürmek içindir.                           
Hayat kavgasında bizi                                       
dizüstü süründürmek içindir!
Her kelimen                
kelepçelerken                                      
bileklerimizi,kıvrılan           bir
yılan               
gibi satırların                           
sokmak istiyor yüreklerimizi.Beli hançerli bir İsaya benziyor resmin.Sivriliyor kitaplarından ismin                                 
sivri yosunlu ucundan                                                       
kızıl kan                                                         
damlıyan                                                              
yeşil bir diş gibi.Her kitabın           
diz çökmüş önünde Rabbın                            
kara kuşaklı bir keşiş gibi..Sen bu kıyafetle mi bizi kandıracaktın,                                             
inandıracaktın?Biz İsanın vuslatını bekleyen                                  
bir rahibe değiliz ki!
Behey
Berkley!
Behey tilkilerin şahı tilki!
Çalarken satırların zafer düdüğü,
küçük bir taş parçasının en küçüğü
      imparatorların imparatoru gibi çıkınca
karşısına,
      hemen anlaşmak için
                          
bir kapı açıyorsun,
      binip Allahının sırtına
                             
soldan geri kaçıyorsun!
      Kaçma dur!
      Her yol Romaya gider,
                
— bu belki doğrudur —
      fakat
             
fikri evvel gören her felsefenin
                     
safsata iklimidir yelken açtığı yer!
      Bu bir hakikat
                 
— hem de mutlak cinsinden — !
İşte sen
      işte senin felsefen:
Sen o sarı kırmızı rengini gördüğün
                   
cilâlı derisine parmaklarını sürdüğün
                             
parlak
                                 
yuvarlak
                                         
elmaya:
                                             
«Fikirlerin bir
                                                        
terkibidir,»
                                                                     
diyorsun!
Dışımızda bize bağlanmadan
                               
var olan
                                      
varlığı
                                            
inkâr ediyorsun!
Şu mavi deniz
     şu mavi denizde yüzen beyaz yelkenli gemi,
kendi kendinden aldığın fikirlerdir, öyle mi?
Mademki kendi fikrindir yüzen gemi,
mademki kendi fikrindir umman,
ne zaman var,
             
ne mekân!
Ne senin haricinde bir vücut
                     
ne senden evvel kimse mevcut,
                             
ne senden sonra kâinat baki
bir sen
      bir de Allah hakikî.
Lâkin ey kara meyhanelerin sarhoş papazı!
Senin dışında değil miydi
kıllı kollarında kıvranan meyhanecinin kızı?
Yoksa kendi altında sen
                     
kendinle mi yattın?
Diyelim ki senden evvel baban yok
                                      
İsa gibi.
Yine fakat bacakları arasından çıktığın
                                
Meryem gibi bir anan da mı yok!
Diyelim ki yapyalnızsın
                       
Turu Sinada Musa gibi,
ne yazık! Tevratını okuyan da mı yok!
Çok yalan söylemişsin çok.
Sen emin ol ki Berkley
        — olmasan da zarar yok
—
               
bu şi're benzer yazıda hissene düşen şey:
                               
biraz alay
                                     
biraz şaka
                                             
ve birkaç tokat
                                                 
— eldivensiz cinsinden —
Neyleyim?
        Neş'e kavganın musikisidir.
Kavgada kuvvetini kaybetmiş gibidir biraz
                              
neş'enin çelik ahengini duymayan adam;
neş'e ... iyi şeydir vesselam,
                                        
— baş döndürmezse eğer —
ve işte bizimkiler
                    
güldüler mi,
                                   
ağız dolusu gülüyorlar.
Kabahat onların kuvvetinde:
                                          
yoksa ne sende
                                                                
ne de bende!
Dinle Berkley!
— dinlemesen de olur —
Biz dinleyelim:
Beynimiz bal yoğuran
                         
bir kovan.
Ona balı dolduran
                        
arıdır hayat.
Aldığımız hislerin
                           
sonsuz derin
                                     
pınarıdır kâinat!
Kâinat geniş
                  
kâinat derin
                        
kâinat uçsuz bucaksız!
Biz onun parçaları,
      biz ondan doğan bir sürü bacaksız!
Biz o bacaksızların
    — anasını inkâr etmeyen cinsi —
Çünkü biz
     emredenlere emir verenlerden değiliz!
Bağlıyız toprağa
               
kalın halatlar gibi kollarımızla!
Çelik dişleri şimşekli çarklılar
          koparırken
kara toprağın esrarını,
biz
   seyretmedeyiz
           cihan
içinden cihanların
                                     
doğuşunu;
           kehkeşanların
              
gümüş aydınlığında!
Görmüşüz,
        görmedeyiz
           
yılların yollarında toprak oluşunu
                                              
kızıl kadife dudaklı kızların!
Çiziyor hareketi gözlerimize
                             
sonsuz maviliklerde
                                       
kuyrukluyıldızların
                                              
sırma saçlarından kalan izler.
Her habbe koynunda bir kubbeyi gizler!..
Şu denizler,
şu denizlerin üstünde denizler gibi esen,
                          
rüzgârların uğultusu.
Şu ipi kopmuş
         inci bir gerdanlık
gibi damlayan su,
                              
şu bir damla su,
uzaklaştıkça, yaklaşılan
                                       
hakikati gizler..
Her yeni ummanla beraber
               
bir yeni imkân!
Kâinat geniş
             
kâinat derin
                     
kâinat uçsuz bucaksız!
Behey!
Berkley!
Behey bir karış boyuna bakmadan
                
Karpatları inkâr eden cüce!
Ahrete gittiysen eğer
              
oradan bir taç gönder,
süslemek için Allahının kafasını!
Fakat buradan
       topla hemen tarağını tasını,
                       
Haraç mezat!
                          
Haraç mezat!
götür pazara bir pula sat:
Topraktaki saltanatın
                        
göğe çıkan tahtını!
Yok üstünde tabiatın
                  
tabiattan gayri kuvvet!..
Tabiat geniş
                 
tabiat derin
                          
tabiat uçsuz bucaksız!..
 
                                                                                               
1926

Nâzım HİKMET

### Beş Satırla

Annelerin ninnilerinden                             
spikerin okuduğu habere kadar,yürekte, kitapta ve sokakta yenebilmek yalanı,anlamak, sevgilim, o, bir müthiş bahtiyarlık,anlamak gideni ve gelmekte olanı.
                                                                   
1946

Nâzım HİKMET

### Beyazıt Meydanındaki Ölü

Bir ölü yatıyor      on dokuz yaşında bir delikanlı      gündüzleri güneşte      geceleri yıldızların altında      İstanbul'da, Beyazıt Meydanı'nda.
Bir ölü yatıyor      ders kitabı bir elinde      bir elinde başlamadan biten rüyası      bin dokuz yüz altmış yılı Nisanında      İstanbul'da, Beyazıt Meydanı'nda.
Bir ölü yatıyor      vurdular      kurşun yarası      kızıl karanfil gibi açmış alnında      İstanbul'da, Beyazıt Meydanı'nda.
Bir ölü yatacak      toprağa şıp şıp damlayacak kanı      silâhlı milletimin hürriyet türküleriyle
gelip                                           
zaptedene kadar                                                     
büyük meydanı. 
                                                                               
Mayıs 1960

Nâzım HİKMET

### Bir Acayip Duygu

«Mürdüm eriği                         
çiçek açmıştır.— ilkönce zerdali çiçek açar                               
mürdüm en sonra —
Sevgilim,çimenin üzerinediz üstü oturalımkarşı-be-karşı.Hava lezzetli ve aydınlık— fakat iyice ısınmadı daha —çağlanın kabuğu               
yemyeşil tüylüdür                                   
henüz yumuşacık...Bahtiyarız          yaşayabildiğimiz
için.Herhalde çoktan öldürülmüştüksen Londra'da olsaydınben Tobruk'ta olsaydım, bir İngiliz şilebinde yahut...
Sevgilim,ellerini koy dizlerine— bileklerin kalın ve beyaz —sol avucunu çevir :gün ışığı avucunun içindedir                                            
kayısı gibi...
Dünkü hava akınında ölenlerin                                   
yüz kadarı beş yaşından aşağı,yirmi dördü emzikte...
Sevgilim,nar tanesinin rengine bayılırım— nar tanesi, nur tanesi —kavunda ıtrı severimmayhoşluğu erikte ..........»
.......... yağmurlu bir günyemişlerden ve senden uzak— daha bir tek ağaç bahar açmadıkar yağması ihtimali bile var —Bursa cezaevindeacayip bir duyguya kapılarakve kahredici bir öfke içindeinadıma yazıyorum bunları,kendime ve sevgili insanlarıma inat. 


                                                                                   
7.2.1941

Nâzım HİKMET

### Bir Ayrılış Hikayesi

Erkek kadına dedi ki:-Seni seviyorum,ama nasıl,
avuçlarımda camdan bir şey gibi kalbimi sıkıp
parmaklarımı kanatarak
		kırasıya
		çıldırasıya...
Erkek kadına dedi ki:-Seni seviyorum,ama nasıl,kilometrelerle derin, kilometrelerle dümdüz,yüzde yüz, yüzde bin beş yüz,		yüzde hudutsuz kere yüz...Kadın erkeğe dedi ki:
-Baktım
dudağımla, yüreğimle, kafamla;
severek, korkarak, eğilerek,
dudağına, yüreğine, kafana.
Şimdi ne söylüyorsam
karanlıkta bir fısıltı gibi sen öğrettin bana..
Ve ben artık	biliyorum:Toprağın -
yüzü güneşli bir ana gibi -
en son en güzel çocuğunu emzirdiğini..Fakat neyleyimsaçlarım dolanmış
	ölmekte olan parmaklarına
başımı kurtarmam kabil
		    değil!Sen
  yürümelisin,yeni doğan çocuğun		gözlerine bakarak..
Sen
  yürümelisin,	beni bırakarak...Kadın sustu.
SARILDILARBir kitap düştü yere...
Kapandı bir pencere...
AYRILDILAR...

		N.Hikmet

Nâzım HİKMET

### Bir Cezaevinde Tecritteki
  Adamın Mektupları

MEKTUPLARI
1
Senin adınıkol saatımın kayışına tırnağımla kazıdım.Malum ya, bulunduğum yerdene sapı sedefli bir çakı var,(bizlere âlâtı-katıa verilmez),           
ne de başı bulutlarda bir çınar.Belki avluda bir ağaç bulunur amagökyüzünü başımın üstünde görmek                                                  
bana yasak...Burası benden başka kaç insanın evidir?Bilmiyorum.Ben bir başıma onlardan uzağım,hep birlikte onlar benden uzak.Bana kendimden başkasıyla konuşmak                                                               
yasak.Ben de kendi kendimle konuşuyorum.Fakat çok can sıkıcı bulduğumdan sohbetimi                                           
şarkı söylüyorum karıcığım.Hem, ne dersin,o berbat, ayarsız sesim                     
öyle bir dokunuyor ki içime                                                     
yüreğim parçalanıyor.Ve tıpkı o eski        acıklı hikâyelerdekiyalnayak, karlı yollara düşmüş, yetim bir çocuk gibi bu yürek,mavi gözleri ıslakkırmızı, küçücük burnunu çekerek               
senin bağrına sokulmak istiyor.Yüzümü kızartmıyor benim             
onun bu an                             
böyle zayıf                                      
böyle hodbin                                                
böyle sadece insan                                                                               
oluşu.
Belki bu hâlinfizyolojik, psikolojik filân izahı vardır.Belki de sebep buna                    
bana aylardır                    
kendi sesimden başka insan sesi duyurmayan                                                               
bu demirli pencere                                                                    
bu toprak testi                                                                         
bu dört duvardır...
Saat beş, karıcığım.Dışarda susuzluğu                              
acayip fısıltısı                                           
toprak damıve sonsuzluğun ortasında kımıldanmadan duran                                                        
bir sakat ve sıska atıyla,yani, kederden çıldırtmak için içerdeki adamıdışarda bütün ustalığı, bütün takım taklavatıylaağaçsız boşluğa kıpkızıl inmekte bir bozkır akşamı.
Bugün de apansız gece olacaktır.
Bir ışık dolaşacak yanında sakat, sıska atın.
Ve şimdi karşımda haşin bir erkek ölüsü gibi yatan
                                                                
bu ümitsiz tabiatın
ağaçsız boşluğuna bir anda yıldızlar dolacaktır.
Yine o malum sonuna erdik demektir işin,
yani bugün de mükellef bir daüssıla için
yine her şey yerli yerinde işte, her şey tamam.
Ben,
ben içerdeki adam
yine mutad hünerimi göstereceğim
ve çocukluk günlerimin ince sazıyla
suzinâk makamından bir şarkı ağzıyla
yine billâhi kahredecek dil-i nâşâdımı
seni böyle uzak,
seni dumanlı, eğri bir aynadan seyreder gibi
                                                               
kafamın içinde duymak...
 


2
Dışarda bahar geldi karıcığım, bahar.
Dışarda, bozkırın üstünde birdenbire
taze toprak kokusu, kuş sesleri ve saire...
Dışarda bahar geldi karıcığım, bahar,
dışarda bozkırın üstünde pırıltılar...
Ve içerde artık böcekleriyle canlanan kerevet,
                                             
suyu donmayan testi
ve sabahları çimentonun üstünde güneş...
Güneş,
artık o her gün öğle vaktine kadar,
bana yakın, benden uzak,
sönerek, ışıldayarak
                              
yürür...
Ve gün ikindiye döner, gölgeler düşer duvarlara,
başlar tutuşmaya demirli pencerenin camı :
                                                    
dışarda akşam olur,
                                                    
bulutsuz bir bahar akşamı...
İşte içerde baharın en kötü saatı budur asıl.
Velhasıl
o pul pul ışıltılı derisi, ateşten gözleriyle
bilhassa baharda ram eder kendine içerdeki adamı
                                                             
hürriyet denen ifrit...
Bu bittecrübe sabit, karıcığım,
                                        
bittecrübe sabit...
3
Bugün pazar.
Bugün beni ilk defa güneşe çıkardılar.
Ve ben ömrümde ilk defa gökyüzünün bu kadar benden uzak
                                                 
bu kadar mavi
                                                 
bu kadar geniş olduğuna şaşarak
                                                 
kımıldanmadan durdum.
Sonra saygıyla toprağa oturdum,
dayadım sırtımı duvara.
Bu anda ne düşmek dalgalara,
bu anda ne kavga, ne hürriyet, ne karım.
Toprak, güneş ve ben...
Bahtiyarım...
                                                                   
1938

Nâzım HİKMET

### Bir Gemici Türküsü

Rüzgâr,yıldızlarve su.Bir Afrika rüyasının uykusu                          
düşmüş dalgalara.Işıltılı, karabir yelken gibi incedireğinde geminin.Geçmekteyiz içindenbir sayısızbir uçsuz bucaksız yıldızlar âleminin.
Yıldızlarrüzgârve su.Başüstünde bir gemici korosusu gibi, rüzgâr gibi, yıldızlar gibi bir türkü söylüyor,yıldızlar gibi          rüzgâr gibi                     
su gibi bir türkü.Bu türkü diyor ki, «Korkumuz yok!İnmedi bir gün bile gözlerimizebir kış akşamı gibi karanlığı korkunun.»Bu türkü    diyor ki,«Bir gülüşün ateşiyle yakmasını bilirizölümün önünde sigaramızı.»Bu türküdiyor ki,«Çizmişiz rotamızıdostların alkışlarıyla değil                     
gıcırtısıyla düşmanın                                         
dişlerinin.»Bu türkü diyor ki, «Dövüşmek..»Bu türkü diyor ki, «Işıklı büyük                   
ışıklı geniş ve sınırsız bir limanadümen suyumuzda sürüklemek denizi..»Bu türkü diyor ki, «Yıldızlar                                      
rüzgâr                                             
ve su...»
Başüstünde bir gemici korosubir türkü söylüyor;yıldızlar gibi          rüzgâr gibi,                     
su gibi bir türkü..

Nâzım HİKMET

### Bir Hazin Hürriyet

Satarsın gözlerinin dikkatini, ellerinin nurunu, bir lokma bile tatmadanyoğurursun          bütün nimetlerin
hamurunu.Büyük hürriyetinle çalışırsın el kapısında, ananı ağlatanıKarun etmek hürriyetiyle hürsün!
Sen doğar doğmaz dikilirler tepene,işler ömrün boyunca durup dinlenmeden yalan                                     
değirmenleri,büyük hürriyetinle parmağın şakağında düşünürsün vicdanhürriyetiyle hürsün!
Başın ensenden kesik gibi düşük,kolların iki yanında upuzun,büyük hürriyetinle dolaşıp durursun,işsiz kalmak hürriyetiyle hürsün!
En yakın insanınmış gibi verirsin memleketini, günün birinde, mesela,Amerika'ya ciro ederler onu seni de büyük hürriyetinle beraber,hava üssü olmak hürriyetiyle hürsün!
Yapışır yakana kopası elleri Valstrit'in, günün birinde, diyelim
ki,Kore'ye gönderilebilirsin, büyük hürriyetinle bir çukuradoldurulabilirsin, meçhul asker olmak hürriyetiyle hürsün!
Bir alet, bir sayı, bir vesile gibi değil insan gibi yaşamalıyız
dersin,büyük hürriyetinle basarlar kelepçeyi,yakalanmak, hapse girmek, hatta asılmak hürriyetinlehürsün
Ne demir, ne tahta, ne tül perde var hayatında, hürriyeti seçmene
lüzum yokhürsün.
Bu hürriyet hazin şey yıldızların altında. 


                                                                                   
1951

Nâzım HİKMET

### Bir Kız Vardı Japonya'da

............

Bir kız vardı Japonyada
ufacık, tefecik bir kız,
Bir bulut vardı dünyada
işi: öldürmekti yalnız.

Bu bulut bu kızcağızın
öldürdü nineciğini,
külünü göğe savurdu,
sonra, yine apansızın
gelip babasını vurdu,
sonra da kızın kendisini.
Ve doymadı ve doymadı
yeni kurbanlar arıyor.
Atom ölümüdür adı,
karanlıkta bağırıyor.

Büyük bir birlik kuralım,
canavarı susturalım.
Savaş cengine gidelim,
canavarı yok edelim.

Nâzım HİKMET

### Bir Küvet Hikayesi

1
Süleyman'a karısı telefon etti :— Konuşan ben,     ben, Fahire.     Tanımadın mı sesimden?     Demek çok bağırdım birdenbire.     Çığlık mı?     Belki...     Hayır,             
çocuklar hasta değil.     Dinle beni :     İşini bırak da gel,     çabuk ol ama.     Telefonda anlatamam,                              
olmaz.     Daha kıyamet kadar vakit var akşama.     Saatlar, saatlar,     kıyamet kadar.     Sorma.     Dinle beni...     Hemen vapur bulamazsan                      
Üsküdar'a kayıkla geç.     Bir taksiye atla.     Paran yoksa                     
patrondan avans al.     Yolda hiçbir şey düşünme,     mümkün mertebe yalansız gelmeye çalış.     Yalan kuvvetliye söylenir                    
ben kuvvetsizim.     Alay etme kuzum.     Evet kar yağacak,     evet           
hava güzel.     Koynuna girdiğim adam gibi                                 
kocam gibi değil,     büyüğüm, akıllım,                           
babam gibi gel... 


2
Geldi Süleyman,Fahire, kocası Süleyman'a sordu :— Doğru mu?— Evet.— Teşekkür ederim Süleyman.     Bak işte rahatladım.     Bak işte ağlamıyorum artık.     Nerde buluşuyordunuz?— Bir otelde.— Beyoğlu tarafında mı?— Evet.— Kaç defa?— Ya üç, ya dört.— Üç mü, dört mü?
— Bilmiyorum.
— Bunu hatırlamak bu kadar mı güç Süleyman?
— Bilmiyorum.
— Demek ki bir otel odasında.
     Kim bilir çarşaflar nasıl kirliydi.
     Bir İngiliz romanında okudum,
     bu işlere yarayan otellerde
                                  
kırık küvetler varmış.
     Sizinkinde de var mıydı Süleyman?
— Bilmiyorum.
— Hele düşün,
     toz pembe çiçekli, kırık bir küvet?
— Evet.
— Hiç hediye verdin mi?
— Hayır.
— Çukulata, filân?
— Bir defa.
— Çok mu seviyordun?
— Sevmek mi?
                        
Hayır...
— Başkaları da var mı Süleyman?
— Yok.
— Olmadı mı?
— Hayır.
— Bunu sevdin demek...
     Başkaları da olsaydı
                                     
daha rahat ederdim...
     Çok mu güzel yatıyordu?
— Hayır.
— Doğru söyle, bak ne kadar cesurum...
— Doğru söylüyorum...
— Zaten gösterdiler bana.
     İnek gibi karı.
     Belimden kalın bacakları...
     Fakat zevk meselesi bu...
     Bir sual daha, Süleyman :
     Niçin?
— Bilmiyorum...
Karanlıkta pencerenin hizasında
karlı, ağır bir çam dalı.
Bir hayli zaman oldu
sofada asma saat on ikiyi çalalı.
3
Süleyman'ın karısı Fahire
           
şunları anlattı kocasına ertesi gün :
— ... Dayanılmaz bir acı halindeydi
                                      
kendime karşı duyduğum merhamet,
     ölmeye karar verdimdi, Süleyman...
     Annem, çocuklarım ve en önde sen
                        
bulacaktınız karda ayak izlerimi.
     Bekçi, polisler, bir tahta merdiven
     ve bir kadın ölüsü çıkaracaktınız
                            
arka arsada bostan kuyusundan.
     Kolay mı?
     Gece bostan kuyusuna doğru yürümek,
     sonra kenarına çıkıp durarak
     baş aşağı atlamak karanlığına?
 
     Fakat bulmadınızsa eğer
     karda ayak izlerimi
     sade korktuğumdan değil.
     Bekçi, merdiven, polisler,
     dedikodu, kepazelik,
     aldatılmış bir zevcenin intiharı :
                                          
komik.
     Niçin öldüğümü anlatmak müşkül.
     Kime? Herkese, sana meselâ.
     İnsan, ölmeye karar verirken bile
     insanları düşünüyor...
     Sen yatakta uyuyordun
                         
yüzün rahat,
     her zaman nasıl uyursan
     ondan evvel ve o varken.
     Dışarda kar yağmaya başladı.
     Bir tek gecelikle çıkmak balkona :
     Zatürree ertesi gün,
                            
nümayişsiz ölüvermek.
     Hayır,
              
hiç aklıma gelmedi nezle olmak ihtimali.
     Yaktım sobamızı.
     İyice ısınmak lâzım ilkönce.
     Ciğer bir çay bardağı gibi çatlarmış.
     Pencereye, kara bakıyorum :
     «Eşini gaip eyleyen bir kuş
                                                
gibi kar
       geçen eyyamı nev baharı arar...»
     Babam bu şiiri çok severdi.
     Sen beğenmezsin.
     «Sağdan sola, soldan sağa lerzânı girizan...»
     Lambayı söndürmeden balkona çıktım.
     « ... gibi kar
                
düşer düşer ağlar...»
     Oturdum balkonda iskemleye.
     Havada çıt yok.
     Karanlık bembeyaz.
     Uykudayım sanki.
     Sanki çok sevdiğim bir insan
     korkarak beni uyandırmaktan
                            
yumuşacık dolaşıyor etrafımda.
     Üşümüyordum.
     Kederim duruluyor
                                   
berraklaşıyor.
     Odanın camlı kapısından balkona vuran ışık
     sıcak bir kumaş gibiydi üstünde dizlerimin.
     Ben rehavetli bir mahzunluk içinde
                                   
acayip şeyler düşünüyordum :
     Feneryolu'ndaki çınar
                                  
150 yaşındaymış.
     Ömrü bir gün süren böcekler.
     Gün gelecek
                         
insanlar çok uzun
                                          
çok bahtiyar yaşayacaklar.
     İnsanın yüreği ve kafası var...
     İnsanın elleri...
     İnsan?
     Ne zamanki,
                         
nerdeki,
                                      
hangi sınıftan?
     Onların insanları,
     bizim insanlarımız.
     Ve her şeye rağmen
     yeni bir dünya için yapılan kavga.
     Sonra sen
                    
ben
                          
bir kırık küvet
     ve benim
     kendime karşı duyduğum merhamet...
     Kar durdu.
     Sökmek üzre şafak.
     Utanarak
                    
odaya döndüm.
     O anda uyansaydın
                 
sarılıp boynuna...
     Uyanmadın.
     Evet,
     çok şükür nezle bile değilim.
     Şimdi?
     Zaman zaman hatırlayıp
     zaman zaman unutacağım.
     Yine yan yana yaşayacağız
     beni sevdiğine emin olarak.
4
Altı ay kadar geçti aradan.
Bir gece karı koca denizden dönüyorlardı.
Gökte yıldızlar, ağaçlarda yaz meyveleri vardı.
Fahire birdenbire durdu
baktı muhabbetle kocasının gözlerine
ve suratına tükürür gibi bir tokat vurdu.
                                                                                           
16.8.1940

Nâzım HİKMET

### Bu Vatana Nasıl Kıydılar

İnsan olan vatanını satar mı?Suyun içip ekmeğini yediniz.Dünyada vatandan aziz şey var mı?Beyler bu vatana nasıl kıydınız?
Onu didik didik didiklediler,saçlarından tutup sürüklediler.götürüp kâfire : «Buyur...» dediler.Beyler bu vatana nasıl kıydınız?
Eli kolu zincirlere vurulmuş,vatan çırılçıplak yere serilmiş.Oturmuş göğsüne Teksaslı çavuş.Beyler bu vatana nasıl kıydınız?
Günü gelir çarh düzüne çevrilir,günü gelir hesabınız görülür.Günü gelir sualiniz sorulur :Beyler bu vatana nasıl kıydınız? 
                                                   
1959

Nâzım HİKMET

### Bulutlar Adam Öldürmesin

Analardır adam eden adamıaydınlıklardır önümüzde gider.Sizi de bir ana doğurmadı mı?Analara kıymayın efendiler.          Bulutlar
adam öldürmesin.
Koşuyor altı yaşında bir oğlan,uçurtması geçiyor ağaçlardan,siz de böyle koşmuştunuz bir zaman.Çocuklara kıymayın efendiler.          Bulutlar
adam öldürmesin.
Gelinler aynada saçını tarar,aynanın içinde birini arar.Elbet böyle sizi de aradılar.Gelinlere kıymayın efendiler.          Bulutlar
adam öldürmesin.
İhtiyarlıkta aklına insanın,tatlı anıları gelmeli yalnız.Yazıktır, ihtiyarlara kıymayın,efendiler, siz de ihtiyarsınız.          Bulutlar
adam öldürmesin. 


                                                   
Şubat 1955

Nâzım HİKMET

### Büyük İnsanlık

Büyük insanlık gemide güverte yolcusu                                       
tirende üçüncü mevki                                       
şosede yayan                                       
büyük insanlık.
Büyük insanlık sekizinde işe gider                                       
yirmisinde evlenir                                       
kırkında ölür                                       
büyük insanlık.
Ekmek büyük insanlıktan başka herkese yeter                                       
pirinç de öyle                                       
şeker de öyle                                       
kumaş da öyle                                       
kitap da öyle           
büyük insanlıktan başka herkese yeter.
Büyük insanlığın toprağında gölge yok                                       
sokağında fener                                       
penceresinde camama umudu var büyük insanlığın                                       
umutsuz yaşanmıyor. 


                                                                           
7 Ekim, Taşkent, 1958

Nâzım HİKMET

### Cevap Dört Numara

Bu yazı gizli bir din halinde bir nevi Neo-faşist bir ideoloji yaptıkları halde bunu ikrardan sakınanlara aittir. Böyle bir halt karıştırmıyoruz, diyenler üzerlerine alınmayabilirler.
Onlar istiyorlar ki
çift ağızlı baltalarıyla
yuvarlansın kafalarımız önüne yarın -
o kara gömlekleri beyaz kordonlu
		golf pantolonlu
kadroların..
KARDEŞLER!
Onlara sokakta rastlarsanız eğer
ölümü görmüş gibi çevirin başınızı.
Kirpiksiz sarı gözler gözünüze bakarken
arkadan sırtınıza bir
	bıçak girebilir...
Onlar istiyorlar ki
kara toprağın kalbi durana kadar
biz pazarda kelepir bir mal gibi satalım
kafamızın ışığını, gücünü kolumuzun..
Kadınlarımızı karşılarında oynatalım.
Ve dumanlanmağa başlayınca
		gözümüzün bakışı,
yavaşlayınca
	damarlarımızda kanın akışı
karaya vurmuş balıklar gibi
	köprü altlarında yatalım..
KARDEŞLER!
Onlara elleriniz dokunmuşsa eğer
yedi tas su dökün ellerinize.
Yırtarak bayramlık gömleğimi ben
peşkir yaparım size...
Biz
ayrı dillerde aynı şarkıyı okuyanlar,
Biz
aynı yastıkta yatar gibi
	toprağa başlarını yan yana koyanlar,
Biz,
yüzümüzün derisi koyu açık yanmış diye,
saçlarımız ayrı ayrı boyanmış diye
barsaklarımızı birbirimizin avucuna dökerek
birbirimizin gırtlağını dişimizle sökerek
				gebereceğiz...
Ve kadrolar
	parlatarak
kara gömleklerinin beyaz kordonlarını
gömecekler kadife koltuklara
golf pantolonlarını...
KARDEŞLER!
Onların adına benziyorsa adınız eğer
adınızı değiştirin.
Vebanın girdiği kapıdan girin
onların evine atmayın ayak....
Onlar istiyorlar ki
çift ağızlı baltalarıyla

yuvarlansın kafalarımız önüne yarın -

o kara gömlekleri beyaz kordonlu

		golf pantolonlu

kadroların......

Nâzım HİKMET

### Ceviz Ağacı

Başım köpük köpük bulut, içim dışım deniz, 
ben bir ceviz ağacıyım Gülhane Parkı'nda, 
budak budak, şerham şerham ihtiyar bir ceviz. 
Ne sen bunun farkındasın, ne polis farkında. 
Ben bir ceviz ağacıyım Gülhane Parkı'nda. 
Yapraklarım suda balık gibi kıvıl kıvıl. 
Yapraklarım ipek mendil gibi tiril tiril, 
koparıver, gözlerinin, gülüm, yaşını sil. 
Yapraklarım ellerimdir, tam yüz bin elim var. 
Yüz bin elle dokunurum sana, İstanbul'a. 
Yapraklarım gözlerimdir, şaşarak bakarım. 
Yüz bin gözle seyrederim seni, İstanbul'u. 
Yüz bin yürek gibi çarpar, çarpar yapraklarım. 
Ben bir ceviz ağacıyım Gülhane Parkı'nda. 
Ne sen bunun farkındasın, ne polis farkında.

Nâzım HİKMET

### Çankırı Hapisanesinden Mektuplar

1
Saat dört,           
yoksun.Saat beş,           
yok.Altı, yedi,ertesi gün,daha ertesive belki            
kim bilir...
Hapisane avlusunda               
bir bahçemiz vardı.Sıcak bir duvar dibinde                            
on beş adım kadardı.Gelirdin,yan yana otururduk,kırmızı ve kocaman               
muşamba torban                                       
dizlerinde...
Kelleci Memed'i hatırlıyor musun?Sübyan koğuşundan.Başı dört köşe,bacakları kısa ve kalınve elleri ayaklarından büyük.Kovanından bal çaldığı adamın                                                  
taşla ezmiş kafasını.«Hanım abla» derdi sana.Bizim bahçemizden küçük bir bahçesi vardı,                                               
tepemizde, yukarda,                                                                 
güneşe yakın,                                               
bir konserve kutusunun içinde...
Bir Cumartesi gününü,hapisane çeşmesiyle ıslanan                    
bir ikindi vaktini hatırlıyor musun?Bir türkü söylediydi kalaycı Şaban Usta,aklında mı :«Beypazarı meskenimiz, ilimiz,  kim bilir nerde kalır ölümüz...?»
O kadar resmini yaptım seninbana birini bırakmadın.Bende yalnız bir fotoğrafın var :bir başka bahçede                   
çok rahat                   
çok bahtiyar          yem verip
tavuklara                       
gülüyorsun.
Hapisane bahçesinde tavuklar yoktu,fakat pek âlâ gülebildik                   
ve bahtiyar olmadık değil.Nasıl haberler aldık
            
en güzel hürriyete dair,
nasıl dinledik ayak seslerini
                        
yaklaşan müjdelerin,
ne güzel şeyler konuştuk
                        
hapisane bahçesinde...
 

 


2
Bir akşamüstü
oturup
hapisane kapısında
rubailer okuduk Gazalî'den :
«Gece :
     büyük lâciverdî bahçe.
  Altın pırıltılarla devranı rakkaselerin.
  Ve tahta kutularda upuzun yatan ölüler.>
Bir gün eğer,
benden uzak,
karanlık bir yağmur gibi,
canını sıkarsa yaşamak
                 
tekrar Gazalî'yi oku.
Ve Pîrâyende'm benim,
ben eminim
sen sadece merhamet duyacaksın
ölümün karşısında onun
                           
ümitsiz yalnızlığı
                           
ve muhteşem korkusuna.
Bir akar su getirsin Gazalî'yi sana :
«— Toprak bir kâsedir
                       
çömlekçinin rafında tâcidar,
       ve zafer yazıları
       yıkılmış duvarlarında Keyhüsrevin...»
Birikip sıçramalar.
Soğuk
         sıcak
                
serin.
Ve büyük lâciverdi bahçede
                              
başsız ve sonsuz
                              
ve durup dinlenmeden
                              
devranı rakkaselerin...
Bilmiyorum, neden
aklımda hep
ilkönce senden duyduğum
Çankırılı bir cümle var :
«Pamukladı mıydı kavaklar
                              
kiraz gelir ardından.»
Kavaklar pamukluyor Gazalî'de,
fakat
görmüyor, üstat,
                
kirazın geldiğini.
Ölüme ibadeti bundandır.
Şeker Ali yukarda, koğuşta bağlama çalıyor.
Akşam.
Dışarda çocuklar bağrışıyorlar.
Çeşmeden akıyor su.
Ve jandarma karakolunun ışığında
akasyalara bağlı üç kurt yavrusu.
Açıldı demirlerin dışında
                           
büyük, lâciverdî bahçem.
A s l o l a n   h a y a t t ı r ...
Beni unutma Hatçem...
 


3
Bugün çarşamba :
— biliyorsun —
Çankırı'nın pazarı.
Demir kapımızdan geçip
kamış sepetimizde bize kadar gelecek
yumurtası, bulguru,
yaldızlı, mor patlıcanları...
Dün köylerden inenleri seyrettim :
yorgundular,
kurnaz
           
ve şüpheli,
ve kaşlarının altında keder.
Erkekler eşeklerde,
kadınlar çıplak ayaklarının üstünde geçtiler.
Herhalde içlerinde senin bildiklerin vardır.
Herhalde iki çarşambadır pazarda :
                         
kırmızı başörtülü
                         
«kibirsiz» İstanbulluyu aramışlardır...
 


                                                                                                   
20.7.1940
 


4
Sıcaklar bildiğin gibi değil
ve ben ki yalı uşağıyım,
deniz ne kadar uzak...
İkiyle beş arası
cibinliğin altına uzanarak
ter içinde
kımıldanmadan
gözlerim açık
dinliyorum sineklerin uğultusunu.
Biliyorum :
şimdi avluda
duvarlara çarpıyorlardır suyu,
kızgın, kırmızı taşlar tütüyordur.
Ve dışarda, otları yanmış kalenin eteğinde
bir kezzap aydınlığı içindedir
simsiyah kiremitleriyle şehir...
Geceleri birdenbire rüzgâr çıkıyor.
sonra kayboluyor birdenbire.
Ve karanlıkta canlı bir mahluk gibi soluyup,
yumuşak, tüylü ayaklarıyla dolaşarak
bizi bir şeylerle tehdit ediyor sıcak.
Ve zaman zaman
ürpermelerle duyuyoruz derimizin üstünde
                                     
bir korku halinde tabiatı...
Bir zelzele olabilir.
Zaten üç günlük yere geldi,
salladı çapanoğlu Yozgad'ı.
Ve yerlilerin kavlince :
altı tekmil tuz madeni olduğundan
                                  
yıkılacak Çankırı şehri
                                                   
kıyametten kırk gün önce.
Yatıp bir gece
başın bir kalasla ezilmiş,
                        
çıkmamak sabaha...
Ölümün bu kadar körü ve mendeburu...
Ben yaşamak istiyorum biraz daha,
daha bir hayli yaşamak.
Bunu birçok şey için istiyorum,
birçok
çok mühim şeyler.
 


                                                                                    
12.8.1940
 


5
Saat beşte akşam oluyor :
insanın üstüne doğru yürüyen bulutlarla.
Yağmur taşıdıkları belli.
Birçoğu
elle tutulacak kadar alçaktan geçiyorlar...
Bizim odanın yüz mumluğu,
terzilerin gaz lambası yandı.
Terziler ıhlamur içiyorlar...
Kış geldi demektir...
Üşüyorum.
Fakat kederli değilim.
Yalnız bize mahsus bir imtiyazdır :
kış günleri hapisanede,
sade hapisanede değil,
bu kocaman
            
bu ısınası
                 
bu ısınacak dünyada
                                          
üşüyüp
                                                  
kederli olmamak...
                                                                                           
26.10.1940

Nâzım HİKMET

### Çarlık Rusyasının Ölümü

Bin dokuz yüz on yedi
ikinciteşrin yedi...
Yumuşak ve derin
sesiyle Lenin:
"Dün erkendi, yarın geç
zaman tamam bugün," dedi..
Yağlı çarklılarla yağlı işçiler:
"Bugün!" dedi.
Ölümü açlıktan öldüren siper:
"Bugün!" dedi.
Ağır
çelik
		kara
toplarıyla AVRORA:
"BUGÜN!" dedi,
		 "BUGÜN!" dedi..
...............
.......
   ..........
.................

Artık
ne kışlık sarayda
	sarhoş eteklerin ipekli sesi,
ne paskalya çanlarında deli duası çarın,
ne Sibirya yollarında zincir iniltisi...
Artık
votka kadehlerinde ıslanmıyacak
	sarı sarkık bıyıkları pameşçiklerin.
Kara toprağın üstünde bir avuç kan gibi
				yanmıyacak,
		bakır sakalları
			açlıktan ölen mujiklerin.
Artık
kararmıyacaktır karlı sokaklar
kara bir rüzgar gibi geçen
Çarın kazaklarından.
Sarkmıyacaktır işçi kadınların
		kanlı saçları:
kara kalpaklı kazakların mızraklarından.
Yandı kanatları iki başlı kara kartalın,
düştü yere,
öldü.
Buzlu Baltık denizinin kıyısında
bir pencere örtüldü.
Açıldı bir pencere....
Bin dokuz yüz on yedi
ikinciteşrin yedi...

Nâzım HİKMET

### Çınarı Yıkmak İçin Baltayı
  Köküne Vururlar

..........

Çınarı yıkmak için
	baltayı köküne vururlar.
evi yıkmak için
	sokarlar kundağı temele.
Kartal uçmaz olur
	kanadı kırılınca.
düşünebilir miyiz
	başımız vurulunca?

Onlar köküdür memleketin,
dallara yürüyen su
	         bu kökte saklıdır.
Onlar umudun temeli,
onlar kanadı hürriyetin,
	        halkın aklıdır.

Kaç kere kaç yerde baltalandı kök
yürümez oldu su
dallar kurudu.
Kırıldı kanat
öldürdüler aklı;
Ve sonra yolladılar insanları salhaneye.
Çünkü böyledir
             asrımızın gerçeklerinden biri.

Nâzım HİKMET

### Çocuklar Ölebilir Yarın

............................
Çocuklar ölebilir yarın,
hem de ne sıtmadan ne kuşpalazından
düşerek te değil kuyulara filân;
çocuklar ölebilir yarın,
çocuklar sakallı askerler gibi ölebilir yarın,
çocuklar ölebilir yarın atom bulutlarının ışığında,
ne bir santim kemik, ne bir damla kan,
çocuklar ölebilir yarın atom bulutlarının ışığında
arkalarında bir avuç kül bile değil
	arkalarında gölgelerinden başka bir şey bırakmadan.
		                .................................................

Nâzım HİKMET

### Çocuklarımıza Nasihat

Hakkındır yaramazlık.Dik duvarlara tırman                   
yüksek ağaçlara çık.Usta bir kaplan                       
gibi kullansın elinyerde yıldırım gibi giden bisikletini..Ve din dersleri hocasının resmini yapan           
kurşunkaleminle yık           
Mızraklı İlmihalin                       
yeşil sarıklı iskeletini..Sen kendi cennetini               
kara toprağın üstünde kur.Coğrafya kitabıyla sustur,seni «Hilkati Âdem»le aldatanı..Sen sade toprağı tanı                        
toprağa inan.Ayırdetme öz anandan                           
toprak ananı.Toprağı sev                   
anan kadar... 


                                                           
1928

Nâzım HİKMET

### Davet

Dörtnala gelip Uzak Asya'dan
Akdeniz'e bir kısrak başı gibi uzanan
		bu memleket, bizim.

Bilekler kan içinde, dişler kenetli, ayaklar çıplak
ve ipek bir halıya benziyen toprak,
		bu cehennem, bu cennet bizim.

Kapansın el kapıları, bir daha açılmasın,
yok edin insanın insana kulluğunu,
		bu dâvet bizim....

Yaşamak bir ağaç gibi tek ve hür
ve bir orman gibi kardeşçesine,
		bu hasret bizim...

Nâzım HİKMET

### Doğum

Anası bir oğlancık doğurdu bana;
kaşsız, sarı bir oğlan,
masmavi kundağında yatan
bir nur topu, üç kilo ağırlığında.

Benim oğlan
       dünyaya geldiği zaman,
çocuklar doğdu Korede,
sarı ay çiçeğine benziyorlardı.
Makartır kesti onları,
gittiler ana sütüne bile doymadan
Benim oğlan
            dünyaya geldiği zaman,
çocuklar doğdu Yunan zindanlarında,
babaları kurşuna dizilmiş.
Bu dünyada ilk görülecek şey diye
	demir parmaklığı gördüler.

Benim oğlan 
            dünyaya geldiği zaman
çocuklar doğdu Anadoluda,
mavi gözlü, kara gözlü, elâ gözlü bebeklerdi.
Bitlendiler doğar doğmaz
kim bilir kaçı sağ kalır mucize kabilinden.
Benim oğlan
            benim yaşıma bastığı zaman,
ben bu dünyada olmıyacağım,
ama harikulâde bir beşik olacak dünya,
siyah,
       beyaz,
              sarı
bütün çocukları
	    sallıyan
mavi atlas döşekli bir beşik.





Makartır - (Mac Arthur): Amerikan generali. 2. Dünya savaşında
Asya'daki Amerikan ordularının kumandanlığını yaptı. Asya halk-
larına karşı yürüttüğü baskılarla ün saldığı (!) için Amerikan hükü-
meti tarafından Kore savaşının kumandanlığına da atandı.

Nâzım HİKMET

### Dört Hapisaneden (İstanbul, Ankara, Çankırı, Bursa)

İSTANBUL




 


ANKARA
 
 


ÇANKIRI


 
 


BURSA

Nâzım HİKMET

### Dörtlük

Koparmýþ ipini eski kayýklar gibi yüzer
kýþýn, sabaha karþý rüzgârda tahta cumbalar
ve bir saç mangalýn küllerinde
uyanýr uykuda büyük Ýstanbulum.

Nâzım HİKMET

### Dünyanın En Tuhaf Mahluku

Akrep gibisin kardeşim, 
korkak bir karanlık içindesin akrep gibi. 
Serçe gibisin kardeşim, 
serçenin telaşı içindesin. 
Midye gibisin kardeşim, 
midye gibi kapalı, rahat. 
Ve sönmüş bir yanardağ ağzı gibi korkunçsun, kardeşim.

Bir değil, 
           beş değil, 
                      yüz
milyonlarlasın maalesef. 
Koyun gibisin kardeşim, 
gocuklu celep kaldırınca sopasını 
sürüye katılıverirsin hemen 
ve âdeta mağrur, koşarsın salhaneye. 
Dünyanın en tuhaf mahlukusun yani, 
hani şu derya içre olup 
                           
deryayı bilmiyen balıktan da tuhaf. 
Ve bu dünyada, bu zulüm 
                                   
senin sayende. 
Ve açsak, yorgunsak, alkan içindeysek eğer 
ve hâlâ şarabımızı vermek için üzüm gibi eziliyorsak

                      kabahat senin, 
                                    
— demeğe de dilim varmıyor ama — 
                      kabahatın çoğu
senin, canım kardeşim! 
  
                                                                                                   
1947

Nâzım HİKMET

### Dünyayı Verelim Çocuklara

Dünyayı verelim çocuklara hiç değilse bir günlüğüne
allı pullu bir balon gibi verelim oynasınlar
oynasınlar türküler söyliyerek yıldızların arasında
dünyayı çocuklara verelim
kocaman bir elma gibi verelim sıcacık bir ekmek somunu gibi
hiç değilse bir günlüğüne doysunlar
bir günlük de olsa öğrensin dünya arkadaşlığı
çocuklar dünyayı alacak elimizden
ölümsüz ağaçlar dikecekler

Nâzım HİKMET

### Fakir Bir Şimal Kilisesinde Şeytan ile
  Rahibin Macerası

ŞEYTAN İLE RAHİBİN MACERASI 


İlkönce yağmurlasonra birdenbire açan güneşle başlamıştı sabah.Henüz ıslaktı asfaltın solundaki tarla.Harp esirleri çoktan iş başındaydılar.Topraktan nefret duyarak                                    
— halbuki köylüydü birçoğu —                                             
tıraşlı ve korkak                                                           
çapalıyorlardı patatesleri.Suluboya, solgun resimleri hatırlatıyordu insana                                                 
köy kilisesinden gelen çan sesleri.
Pazardı.Kilisede erkeklerin hepsi ihtiyardı                                           
kadınların değil,içlerinde büyük memeli kızlar,                          
ve sarı saçlarına ak düşmemiş anneler vardı.Maviydi gözleri.Başları önde,kalın, kırmızı ve harap parmaklarına bakıyorlardı.Terliydiler.Haşlanmış lahanayla günlük kokuyordu.Kürsüde muhterem peder                                  
«beyannameyi» okuyordu,                                                 
— gözlerini gizleyerek —.Renkliydi pencere camlarından biri.Bu camdan içeri giren güneş                            
duruyordu genç bir kadının bembeyaz ensesinde                                                             
eski bir kan lekesi gibi.Ve hiçbir zaman              
doğurmamış olangöğüssüz ve kalçasız bir Meryem'in kucağında bir çocuk :                                    
başı öyle büyük                                    
o kadar inceydi ki kıvrılmış bacakları                                                     
hazin ve korkunçtu.Önlerinde kandil yanıyordu                                           
eski                                                  
sert                                                         
ve boyalı tahtayı aydınlatıp...
İki adam boyundaydı tahta heykel.Şeytan saklanmıştı arkasına                                   
— kaşları çekik, sakalı sivri,                                        
Mefistofeles olması muhtemel,—-ve âlim bir tebessümle                                  
dinliyordu muhterem pederi.«— Avrupa'nın bekası,                                   
(okuyordu beyannameyi muhterem peder)       Avrupa'nın bekası için harbediyoruz.»
Dinliyordu Şeytan                             
sivri sakalında kederve âsi ve selîm aklınadayanılmaz bir ağrı vermekteydi yalan.
Okuyordu rahip :
«— Avrupa milletleri el ele verip
                                               
harbediyoruz,
      ve mutlak imha edeceğiz
                                           
medeniyet için tahripçi bir unsuru.»
Şeytan bir parça yana itti Meryem'in heykelini
ve havada sihirle efsun alâmetleri daireler çevirip
                                                 
kaldırdı elini
                                                                 
rahibe doğru
                                             
— etsizdi, uzundu bu el,
                                                  
hakikat gibi, kemikli ve kuru —.
Ve ne olduysa o anda oldu işte.
Renkli camın altındaki kadın
          çırılçıplak
göründü kıpkırmızı güneşte.
Memeleri ağırdı
ve sarı ipek gibi parlıyordu karnının altında tüyler.
Düşürdü kâadı muhterem peder
                                       
ve Şeytan'ın iğvasıyla hakikati bağırdı :
«— Karşı koymak günü geldi en büyük tehlikeye.
       Harbediyoruz,
       fuhşun bekası için,
       kerhane kapıları kapanmasın
diye.
       Ve sen orda, arkada
       içinde beyaz entarisinin
       bir erkek çocuğu gibi duran,
       sen orospu olacaksın kızım.
       Sana firengi ve belsoğukluğu
verecekler
                                               
büyük şehirlerimizden birinde.
       Baban dönmeyecek
       Yatıyor şimdi yüzükoyun
                                     
çok uzak bir toprağın üzerinde.
       Şimdi kan içindedir
                                  
etli, kalın kulaklar
                                  
ve ince kollarının dolandığı boyun.
       Yattığı yerde yalnız değil.
       Hareketsiz duran tanklarla,
terk edilmiş toplar sahada.»
Kendi sesinden ürkerek
                            
sustu rahip.
Orda, arkada, beyazlı kız ağlıyordu.
Kadife ceketli bir erkek
                          
— ihtiyar orman bekçisi civar çiftliğin —
                               
bir şeyler söylemek istedi.
Sivri sakalını kaşıdı Şeytan,
                                
rahibe : «Devam et,» — dedi.
Ve muhterem peder
                         
başladı tekrar konuşmaya :
«— Harbediyoruz :
       pazar ve mal nizamının bekası
için.
       Kömür, lâstik ve kereste,
       ve kendi değerinden fazla yaratan
iş kuvveti
                                                                      
satılmalıdır.
       Patiska, benzin
                         
buğday, patates, domuz eti
       ve taze gümrah bir sesin içindeki
cennet
                                                                   
satılmalıdır.
       Güneşli bahçesi ve resimli
kitapları çocukluğun
                                              
ve ihtiyarlığın emniyeti
                                                                      
satılmalıdır.
       Şan, şeref ve saadet,
       ve
       kuru kahve
       topyekun pazar malı olup
                           
tartılıp, ölçülüp, biçilip satılmalıdır.
       Harbediyoruz :
       harbi bitirdiğimiz zaman
       aç, işsiz ve sakat
                     
— harp madalyasıyla fakat —
                                  
köprü altında yatılmalıdır...»
Yine sustu muhterem peder.
Şeytan emretti yine :
«— Naklet onun macerasını,
       o ne idi, ne oldu, anlat...»
Ve anlattı rahip :
«— Onu hepiniz hatırlarsınız,
       toprağın içindeki bir patates
tohumu gibi
                                        
fakir,
                                                  
çalışkan
                                                              
ve neşesiz geçti çocukluğu.
       Sonra uyandı birdenbire
                                          
on yedi yaşına doğru.
       Yine fakirdi, çalışkandı.
       Fakat aylarca gidip
                                    
bulutsuz bir denizde
                                                     
altında sönük yelkenlerin
       sanki çok sıcak bir sabah ufukta
apansızın
                              
yeni bir dünya keşfeder gibi buldu neşeyi...
       Mahallede sesi en güzel olan
insandı
                                                 
ve en güzel mandolin çalan.
       Hatırlıyorsunuz değil mi
             
size doğru gelen dostluğunu kocaman, kırmızı elinin
             
ve mavi kurdelesini
                                           
mandolininin?..
       İçinizde kimin kalbini kırdı,
                                              
kime yalan söyledi,
                                                      
sarhoş olduğu vaki midir,
                                                      
ve kiminle dövüştü?
       Çocuklara saygısını
                              
ve ihtiyarlara şefkatini inkâr edebilir miyiz?
       Belki biraz kalın kafalı
                              
fakat kalbi bir balık yavrusu gibi temiz
       onu geçen sene harbe gönderdik.
       Şimdi gerilerinde cephenin
       işgal altındaki bir köyün odasındadır.
       Baygın bir kadının ırzına geçmekle
meşgul
                                      
bir tahta masanın üzerinde.
       Beli çıplak
                  
pantolunu dizlerinde
       başında miğfer
       ve ayaklarında kısa, kalın
çizmeler.
       Yerde iki çocuk ölüsü yatıyordu
                                      
direkte bağlı bir erkek.
       Dışarda yağmur yağıyor
       ve uzaktan uzağa motor sesleri.
       Kadını masadan yere iterek
                 
doğrulup çekti pantolonunu...
       Halbuki hepiniz hatırlarsınız
onu,
       hatırlıyorsunuz değil mi
              
size doğru gelen dostluğunu kocaman, kırmızı elinin
              
ve mavi kurdelesini
                                             
mandolininin?»
Yine birdenbire sustu muhterem peder.
(Susabilmek bir hünerdir
                            
insanın ağzından çıkan sözler
                                                                    
kendine ait olmazsa.)
Fakat tahta Meryem'in arkasından
yine emretti Şeytan :
                    
«— Rahip, devam et,» — dedi.
Ve devam etti rahip :
«— Harbediyoruz.
       Çalıştırılan insan yığınları
                                     
birbirine devrederek zinciri,
       karanlık ve ağır,
                       
beton künklerin içinde akmalıdır.
       Ve sen kocakarı
                       
— ön safta, solda, diz çöküp
                                     
yüzü eski bir kâat gibi buruşuk olan —
                            
seni temin ederim ki
                                     
kilise kapısında oynayan torunun
                                     
— beş yaşında,
                                          
başı altın bir top gibi yuvarlak —
                                     
dedesi,
                                                
senin kocan,

Nâzım HİKMET

### Gazete Fotoğrafları Üstüne

1
Kara Yara
Birinci sayfada yatıyor iki sütun üstüne                                    
iki çıplak yavrucuk,birinci sayfada iki sütun üstüne                                    
bir avuç kemik deri.Delinmiş patlamış etleri.Biri Diyarbakırlı, Erganili biri.Kolları bacakları kargacık burgacık,kafaları kocaman,ağızları korkunç bir haykırışla açık,birinci sayfada taşla ezilmiş iki kurbağacık.İki kurbağacıkkara yaralı iki yavrum benim.Yılda kim bilir kaç bininizacı suya bile doymadan gelip gidiyor...Ve müsteşar bey :(Kara Yaraya tutulası)"Endişeye mahal yok," diyor. 
                                                           
3 Ağustos 1959   
2
Emniyet Müdürü
Güneş bir yara gibi açılmış gökte                                       
akıyor kanı.Uçak alanı.Karşılayıcılar, eller göbekte :coplar, cipler,hapisane duvarları, karakollarve darağaçlarında sallanan iplerve siviller göze görünmezve bir çocuk işkenceye dayanamadı                       
attı kendini Emniyet'te üçüncü kattan.Ve işte Emniyet Müdürü bey                       
uçaktan iniyorlar          Amerika'dan
dönüyorlar                       
mesleki tetkikattan.
İncelediler uyku uyutmamak usullerinive memnun kaldılar pekhayalara bağlanan elektrottanve bizdeki tabutlukların üstüne bir de konferans vererekaçıkladılar faydalarınıkoltuk altlarına kaynar yumurta koymanın,boyun derisini kibritle ince ince yakıp soymanın.
Emniyet Müdürü bey uçaktan iniyorlar
Amerika'dan dönüyorlar
ve coplar cipler
ve darağaçlarında sallanan ipler
üstat döndü diye seviniyorlar.
 
                                                                       
1959
 
 
 
3
Adnan Bey
Türküler söylendikçe Türk diliyle
Seni seviyorum gülüm, dendikçe Türk diliyle
Türk diliyle gülünüp
Türk diliyle ağıtlar yakıldıkça, Adnan Bey,
               
ben anılacağım,
               
anılacak Türk diliyle size sövüşüm.
Tarlalarımıza girmiş değil sizin gibisi yaban domuzunun.
Şehrimiz görmüş değil yangının sizden kanlısını.
Bir adınız var, Adnan Bey, adımıza benzeyen.
Dilimiz kuruyor dilimizi konuştuğunuz için.
Bitten, açlıktan, sıtmadan betersiniz.
Yüz Türkiye olsa
          elinizden
de gelse
               
yüzünü de zincire vurur
                       
yüz kere satarsınız.
Milletimin en talihsiz gecesi
               
ana rahmine düştüğünüz gecedir.
 
                                                               
1959
 
 
 
 
4
Ahmet Emin Yalman
Selanikli Osman Efendi
keskin muhasebecilerdendi
ama o da yanıldı ömründe bir kere
yanlış bir tohum atıp rahm-i madere.
Bu tohum dünyaya çıkıp insan biçimini aldıysa da,
boyu bir karış kaldıysa da,
öyle haltlar yedi, öyle işler karıştırdı ki
sövdüler kabrinde bile babası Osman Efendiye.
Osman Efendi, Ahmet Emin adını takmıştı tohumuna,
Ahmet Emin, Yalman'lığı kattı buna
ve Ahmet Emin Yalman
önce Alaman oldu sonra Amerikan.
Ona göre her devirde, her zaman
satılacak bir gazeteydi "Vatan"
ve hazret sattı vatanı.
Hapse atacaklarmış Ahmet Emin Yalman'ı
Amerikana yaranmaktaki rekabet yüzünden.
Hapisteki hırsızlara acıyorum ben,
ahlâkları bozulacak
Emin Beyle aynı damda yaşayarak...
 
                                                               
1959
 
 
5
Refik Koraltan
«Tekstilde umutsuz durum.
Bir işsiz kezzap içti.
Bir milyon çocuk okuldan mahrum.
Kara yara Mardin'e geçti.
Grev yapan işçiler yakalandı.
Köylü, çiftliklerinin ekinini yakıyor...»
Bir gazete sayfasında
         başlıkların arasından
bakıyor başkan
                                                        
başkan Refik Bey,
                                                               
bel bel bakıyor.
Büyük Millet Meclisi'nin sahibi
gösteriyor suratını milletime
bilmem neyini gösteren bir deli gibi.
Biliyoruz,
odur küçük dağları
ve dağların doğurduğu fareleri yaratan
ve Debreli Hasan gibi martini atan.
Biliyoruz,
tutmuş elinden Amerikan :
Yürü ya Refik kulum, demiş
ve Refik Bey yürümüş,
göbeği kendinden bir karış önde,
diz kapaklarına kadar kana batarak,
millî şerefimizin kemikleri üstünde.
Biliyoruz, biliyoruz,
bu vatanın anasını ağlatan
bir İsmet, bir Adnan, bir de Koraltan.
                                                       
1959
 
 
 
6
Korku
Korkuyor Adnan Menderes
ölülerden korkuyor.
Kore dağlarından geliyor kimi
apaçık gözleri dumanlı
kaytan bıyıkları kanlı
yaşları yirmi.
Korkuyor Adnan Menderes
ölülerden korkuyor
hele çocuk ölülerinden.
Karınları davul gibi, boyunları çöpten ince,
kırıyorlar Adnan Bey'in mutfak camlarını
her gece mezarlarından çıkınca...
Korkuyor Adnan Menderes
dirilerden korkuyor
hele çarıklılardan
hele kasketlilerden.
Kasketliler hayını bağışlamayı bilmez.
Korkuyor Adnan Menderes
kocaman yanakları
sarkıyor yağlı, sarı.
Korkuyor Adnan Menderes
üç saata indi uykusu.
Korkuyor Adnan Menderes
hiçbir korkuya benzemez
halkını satanın korkusu.
                                                   
1959

Nâzım HİKMET

### Gece Gelen Telgraf

Gece gelen telgraf
dört heceden ibaretti:
"VEFAT ETTİ."
İmza yok.
Bu dört hece bile çok.

Bakıyorum duvara:
duvarda bir yara-
duvarda bir resim-
vefat edenin,
elimle çizmişim.

Saat bir.
Saat üç.
Saat beş.
Polis düdükleri, saatlar...
Yatağım bozulmamış.
Çekmecemde kaatlar:
bazıları
onun el yazıları.

Gece gelen telgraf
dört heceden ibaret...
Şafak söküyor-
odam
geceden ibaret.

Avuçlarımda
ellerinin gölgesi dolaşan adam
demir parmaklıklardan gördü son gündüzünü.
Mahpushane doktoru
örterek paltosuyla upuzun yatanın yüzünü:
- Tamam!
dedi.
Bunu belki evvelki akşam
dedi.
Evvelki akşam
ben......

Satıcılar geçiyor mahalleden.

Bakıyorum
gece gelen
telgrafa.
O mükemmel bir kafa
mükemmel bir yürek,
yumruklarıyla erkek
gözleriyle çocuktu.
Hudutsuz ve Allahsız bir baştı o.
Yoldaştı o..

* * *

Düşmanlar kına yaksın
dostlar girsin saflara.
Sen gözyaşı göstermeden ağlıyacaksın
gece gelen telgraflara...

Nâzım HİKMET

### Gelmiş Dünyanın Dört Bir Ucundan

DÖRT BİR UCUNDAN
Gelmiş dünyanın dört bir ucundanAyrı dilleri konuşur, anlaşırızYeşil dallarız dünya ağacındanGençlik denen bir millet var, ondanız.
                                                                   
1956

Nâzım HİKMET

### Gerileyen Türkiye Yahut
  Adnan Menderes'e Öğütler

Ben, Nâzım Hikmet, Nev York Tayms gazetesinin
satırları arasında kalan yazıları da okudum. Bu satırların arasındaki satırları
aynen aşağıya geçiriyorum. 
 


GERİLEYEN TÜRKİYE YAHUTADNAN MENDERES'E ÖĞÜTLER
 


Şaşkınlığın bu kadarına doğrusu ya pes.Bindiğin dalı kesiyorsun Adnan Menderes.İlle de asıp kesmek geliyorsa içindenEzmekte devâm et Barışçılar'ı, ama senMeselâ Yalçın'ı da tıkıyorsun deliğe (1)İhtiyarcık sana azıcık cilve yaptı diye,Git, koş, elini öp, af dile, yüzünü güldür,O, yalnız altın kafeslerde öten bülbüldür.O, matbaalar yıktırıp kitaplar yaktıran, (2)O, büyük demokrat, O, hürriyetçi kahraman,Moskova'yı atomlayalım diyen insancı...Kendine acımazsan bize bir parça acı.A be Adnan Menderes, böyle bir dal kesilmez,Böyle şaşkınlıkların sonu da iyi gelmez...Şu muhalefetle de alıp veremediğin ne?Niye öyle hışımla yürüyorsun üstüne?Kore'ye asker gönderdin de "Hayır" mı dedi?"Kan aktı hesabı sorulmalıdır!" mı dedi?Orduyu emrimize verdin, ses çıkardı mı?"Olmaz olsun" mu dedi Amerikan yardımı?Feryat mı etti "İstiklâl elden gitti" diye?Zavallı, sımsıkı sarılmış demokrasiye :"Başvekil merasimsiz karşılanmalı" diyor. (3)Bir de bazan coşarak "Hayat pahalı" diyor.Bu aksoylu muhalefeti ezilir görmekTürkün Batılı dostlarını pek üzüyor pek. (4)Şaşkınlığın bu kadarına doğrusu ya pes.Bindiğin dalı kesiyorsun Adnan Menderes.
Hani, her işte bizden örnek alacaktın ya?Hürriyet nizamına sâdık kalacaktın ya?Vaadettin tanımadın işçinin grev hakkını.O hakkı bizim tanıdığımız gibi tanı.Elli istiyorlarsa ateş aç, sonra beş ver.Ama ufak tefek grevlerde anlayış göster.Sendika liderlerinizin birçoğu zatenbizde olduğu gibi emir alır polisten.Niye telaşlanıp kaybedersin vekarını?Hem de kırarsın liderlerin itibarını?Şaşkınlığın  bu kadarına doğrusu ya pes,Bindiğin dalı kesiyorsun Adnan Menderes.
Senin bindiğin dallar ve bindiğimiz dallar,Unutma bu dallardan başka asıl ağaç var,öfkeyle homurdanan yarı çıplak, yarı aç,bizi silkip atmaya fırsat kollıyan ağaç...
 


                                                                           
1955
 


(1) Adnan Menderes
tevkif ettiği gazeteciler arasında Hüseyin Cahit Yalçın'ı da hapise attı.
(2) 1945 yılında
Tan gazetesi başta olmak üzere birçok gazete, dergi matbaası yıkılıp yağma
edilmiş, meydanlarda kitaplar yakılmıştı. Bu faşist sürülerine "İleri"
emrini Yalçın vermişti.
(3) Burjuva muhalefet
gazeteleri ve partileri, Adnan Menderes'e İstanbul'a filan gelip gidişlerinde
merasim yapılmasına itiraz ediyorlar.
(4) Nev-York Tayms
yazısını şöyle bitiriyor: "Bu durum Türkiye'nin Batıdaki dostlarını kederlendirmektedir."

Nâzım HİKMET

### Giden

Camların üstünde gece ve kar.
Bembeyaz karanlıkta parlıyan raylar -
uzaklaşılıp kavuşulmamayı hatırlatıyor.
İstasyonun
üçüncü mevki bekleme salonunda
siyah başörtülü,
	çıplak ayaklı bir çocuk yatıyor.
		Ben dolaşıyorum...
Gece ve kar - pencerelerde.
Bir şarkı söylüyorlar içerde.
Bu, giden kardeşimin en sevdiği şarkıydı.
En sevdiği şarkı...
En sevdiği...
En......

Kardeşler, bakmayın gözlerime
ağlamak geliyor içimden...
Bembeyaz karanlıkta parlıyan raylar -
uzaklaşılıp kavuşulmamayı hatırlatıyor.
İstasyonun
üçüncü mevki bekleme salonunda
siyah başörtülü,
	çıplak ayaklı bir çocuk yatıyor..
Gece ve kar pencerelerde.
Bir şarkı söylüyorlar içerde!..

Nâzım HİKMET

### Giderayak

Giderayak işlerim var bitirilecek,                                                   
giderayak.Ceylanı kurtardım avcının elindenama daha baygın yatar ayılamadı.Kopardım portakalı dalındanama kabuğu soyulamadı.Oldum yıldızlarla haşır neşirama sayısı bir tamam sayılamadı.Kuyudan çektim suyuama bardaklara konulamadı.Güller dizildi tepsiyeama taştan fincan oyulamadı.Sevdalara doyulamadı.Giderayak işlerim var bitirilecek,                                                   
giderayak. 
                                                                   
Haziran 1959

Nâzım HİKMET

### Gömlek Pantolon Kasket ve Fötre
  Dair

Bana:
"temiz gömlek
	 giymek	   düşmanıdır," diyenler
		varsa eğer,
muazzam hocamın resmine baksın.
Ustalarımın ustası Marks'ın		ceketi rehindeydi,
bir övün yemek yerdi dört günde.Dalgalanırdı fakat
		heybetli sakalı:		bembeyaz
		   tertemiz			kolalı
		bir gömleğin üstünde..
Ütülü pantolana idam hükmü kim verdi?
Tosunlar,   şu bizim tarihi de mek parmak okusunlar:
1848'de kurşunlar
	demir bir tarak gibi geçerken başından,
		halis İngiliz kumaşından
			halis İngiliz modasıyla	ütülü mum gibi bir pantolon giyerdi
			-Alanglez-	insanların en büyüğü Engels...Vladimir İliç Ulyanof Lenin
ateşten bir dev gibi çıktığı zaman			barikata,yakalığı da vardı
	kıravatı da..
Bana gelince:Ben ki, herhangi bir proleter şairiyim,
Marksisto-Leninist şuur,	30 kilo kemik
	  7 litre kan,
	bir iki kilometre kadar,
		damar,
	adale, et, sinir ve deriyim;ne kafamın dışındaki kasket	içindekine delalet
			eder,
ne de biricik fötrüm beni	geçmekte olan geçmişe alet			eder....Buna rağmen	ben:haftada altı gün kasketliysem eğer,haftada bir gün
	sevgilimle seyrana giderken
		biricik fötrümü
			tertemiz
			    giymek içindir bu...
Fakat
neden benim iki fötrüm yok?
Ne dersin üstat?

Tembel miyim?Hayır!Günde 12 saat	sayfa bağlamak,	ayakta dikilip		anası ağlamak
	sapına kadar çalışmaktır..
Kapkara cahil miyiz?Hayır!Mesela:
	"Sat-Sin" bey kadar cahilü cühela
			olmasam gerek....Budala mıyım?Eh,
   pek     değil..

Belki biraz derbederim..

Lakin hep
	asıl sebep:
		proleterim,

			be birader,

				proleter!!..


Ve benim iki fötrüm,

	iki milyon fötrüm, ancak

her

  proleter

	gibi,

Borsalino-Habik-Mosan-Mançister
		tezgahlarının sahibi
		olursam-olursak-olacak!...

Ve ilaaaaaaa,

	Laaaaaaa!!!!!!!....


		N.Hikmet - 5.2.1931

Nâzım HİKMET

### Gövdemdeki Kurt

Senbenimminare boyunda çam gövdeme,yumuşakbeyazbir kurt gibi girdin,kemirdin!Benbarsaklarında solucan Makdonaldı besleyenİngiliz amelesi gibi taşıyorum                                       
seni içimde!
Biliyorum          kabahat kimde!
Ey ruhu lordlar kamarası kadın!Ey uzun entarili tüysüz Puankare!Karşımda:demirleri kıpkızıl                 
bir şimendifer ocağı gibi yanmaksenin en basit hünerin;yine en basit hünerin seninbuzun üstünde bir paten gibi kıvranmak!
Soğuk!Sıcak!Kaltak!dur!Yumuşak          beyaz               
kıvrılışlarınla                              
beynime giriyorsun                                                     
kemiriyorsun!Oraya giremezsin!Onu kemiremezsin!
Yumuşakbeyazkıvrılışlarıylabeynime giren kurduçürük bir diş çeker gibi söktüm!Epeyce ter döktüm!Bu sonuncuydu                
bir daha olmayacak! 
                                                                                       
1924

Nâzım HİKMET

### Gözlerin

Gözlerin gözlerin gözlerin,ister hapisaneme, ister hastaneme gel,gözlerin gözlerin gözlerin hep güneşte,şu Mayıs ayı sonlarında öyledir işteAntalya tarafında ekinler seher vakti.
Gözlerin gözlerin gözlerin,kaç defa karşımda ağladılar                           
çırılçıplak kaldı gözlerinaltı aylık çocuk gözleri gibi kocaman ve çırılçıplak,fakat bir gün bile güneşsiz kalmadılar.
Gözlerin gözlerin gözlerin,gözlerin bir mahmurlaşmayagörsünsevinçli bahtiyar                    
alabildiğine akıllı ve mükemmeldillere destan bir şeyler olur dünyaya sevdası insanın.
Gözlerin gözlerin gözlerin,sonbaharda öyledir işte kestanelikleri Bursa'nınve yaz yağmurundan sonra yapraklarve her mevsim ve her saat İstanbul.
Gözlerin gözlerin gözlerin,gün gelecek gülüm, gün gelecek,kardeş insanlar birbirinesenin gözlerinle bakacaklar gülüm,                          
senin gözlerinle bakacaklar. 
 


                                                                           
1956

Nâzım HİKMET

### Güneşi İçenlerin Türküsü

Bu bir türkü:-toprak çanaklardagüneşi içenlerin türküsü!Bu bir örgü:-alev bir saç örgüsü!                        
kıvranıyor;kanlı; kızıl bir meş'ale gibi yanıyor                                     
esmer alınlarında                         
bakır ayakları çıplak kahramanların!Ben de gördüm o kahramanları,ben de sardım o örgüyü,ben de onlarla                    
güneşe giden                                       
köprüden                                              
geçtim!Ben de içtim toprak çanaklarda güneşi.Ben de söyledim o türküyü!
Yüreğimiz topraktan aldı hızını;altın yeleli aslanların ağzını                                       
yırtarak                                             
gerindik!Sıçradık;           
şimşekli rüzgâra bindik!.Kayalardan           
kayalarla kopan kartallarçırpıyor ışıkta yaldızlanan kanatlarını.Alev bilekli süvariler kamçılıyor                            
şaha kalkan atlarını! 


                    Akın var                               
güneşe akın!                       
Güneşi zaptedeceğiz                               
güneşin zaptı yakın! 


Düşmesin bizimle yola:evinde ağlayanların                           
göz yaşlarını                                       
boynunda ağır bir                                                               
zincir                                                                   
gibi taşıyanlar!Bıraksın peşimizi           
kendi yüreğinin kabuğunda yaşayanlar!
İşte:        şu güneşten                       
düşen                              
ateşte                                   
milyonlarla kırmızı yürek yanıyor!
Sen de çıkargöğsünün kafesinden yüreğini;şu güneşten               
düşen                       
ateşe fırlat;yüreğini yüreklerimizin yanına at!
 


                         
Akın var
                                 
güneşe akın!
                         
Güneşi zaaptedeceğiz
                                 
güneşin zaptı yakın!
 


Biz topraktan, ateşten, sudan, demirden doğduk!
Güneşi emziriyor çocuklarımıza karımız,
toprak kokuyor bakır sakallarımız!
Neş'emiz sıcak!
               
kan kadar sıcak,
delikanlıların rüyalarında yanan
                                               
o «an»
                                                   
kadar sıcak!
Merdivenlerimizin çengelini yıldızlara asarak,
ölülerimizin başlarına basarak
                                           
yükseliyoruz
                                                       
güneşe doğru!
Ölenler
        döğüşerek öldüler;
                             
güneşe gömüldüler.
Vaktimiz yok onların matemini tutmaya!
 


                         
Akın var
                                     
güneşe akın!
                         
Güneşi zaaaptedeceğiz
                                     
güneşin zaptı yakın!
 


Üzümleri kan damlalı kırmızı bağlar tütüyor!
Kalın tuğla bacalar
                   
kıvranarak
                               
ötüyor!
Haykırdı en önde giden,
                           
emreden!
Bu ses!
       
Bu sesin kuvveti,
                            
bu kuvvet
yaralı aç kurtların gözlerine perde
                                                    
vuran,
onları oldukları yerde
                               
durduran
                                     
kuvvet!
Emret ki ölelim
                  
emret!
Güneşi içiyoruz sesinde!
Coşuyoruz,
          
coşuyor!..
Yangınlı ufukların dumanlı perdesinde
mızrakları göğü yırtan atlılar koşuyor!
 


                          
Akın var
                                      
güneşe akın!
                          
Güneşi zaaaaptedeceğiz
                                      
güneşin zaptı yakın!
 

 


Toprak bakır
           
gök bakır.
Haykır güneşi içenlerin türküsünü,
Hay-kır
       
Haykıralım!

Nâzım HİKMET

### Güneşin Sofrasında

Dalgaları karşılayan gemiler gibi,
gövdemizle karanlıkları yara yara
	çıktık, rüzgarları en serin
		uçurumları en derin
			havaları en ışıklı sıra dağlara.
Arkamızda bir düşman gözü gibi karanlığın yolu.
Önümüzde bakır taslar güneş dolu.
Dostların arasındayız!
Güneşin sofrasındayız!Dağlarda gölgeniz göklere vursun,	göz göze
		yan yana
			durun çocuklar.Taşları birbirine vurun çocuklar.Doldurun çocuklar,
doldurun
	doldurun
		doldur içelim.Başları	göklere		atalım		serden geçelim..
Heeey, nerden geçelim?
Yalnayak	koşarak		devlerin			geçtiği				yerden geçelim.

Heeey
	hop
Heeey
	hep
	   birden geçelim.
Doldurun çocuklar,
doldurun
	doldurun,
		doldur içelim.Dostların arasındayız!
Güneşin sofrasındayız!.
		N.Hikmet

Nâzım HİKMET

### Güz

Günler gitgide kısalıyor,yağmurlar başlamak üzre.Kapım ardına kadar açık bekledi seni.Niye böyle geç kaldın?
Soframda yeşil biber, tuz, ekmek.Testimde sana sakladığım şarabıiçtim yarıya kadar bir başımaseni bekleyerek.Niye böyle geç kaldın?
Fakat işte ballı meyvelerdallarında olgun, diri duruyor.Koparılmadan düşeceklerdi toprağabiraz daha gecikseydin eğer...

Nâzım HİKMET

### Haber

Onlardan haber geldi.
Oradan
onlardan.Gömlekleri kirli değil
çatık değilmiş kaşları.
Yalnız biraz
	uzamış tıraşları.
"Yandık!"
	dememişler.
Dayanmışlar biliyorum.
"Dayandık!"
	dememişler.
Gözleri gülerek
bakıyorlarmış adama.
Şakaklarında taze bir yara varmış ama,
çatık değilmiş kaşları.
Yalnız biraz
	uzamış tıraşları....

Nâzım HİKMET

### Hasret

Denize dönmek istiyorum!Mavi aynasında suların:boy verip görünmek istiyorum!Denize dönmek istiyorum!
Gemiler gider aydın ufuklara gemiler gider!Gergin beyaz yelkenleri doldurmaz keder.Elbet ömrüm gemilerde bir gün olsun nöbete yeter.Ve madem ki bir gün ölüm mukadder;Ben sularda batan bir ışık gibisularda sönmek istiyorum!Denize dönmek istiyorum!Denize dönmek istiyorum!

Nâzım HİKMET

### Hasret

Yüz yıl oldu yüzünü görmeyeli,belini sarmayalı,gözünün içinde durmayalı,aklının aydınlığına sorular sormayalı,dokunmayalı sıcaklığına karnının.
Yüz yıldır bekliyor beni                   
bir şehirde bir kadın.
Aynı daldaydık, aynı daldaydık.Aynı daldan düşüp ayrıldık.Aramızda yüz yıllık zaman,                      
yol yüz yıllık.
Yüz yıldır alacakaranlıkta                  
koşuyorum ardından. 
                                           
6 Temmuz 959

Nâzım HİKMET

### Herkes Gibi

Gönlümle baş başa düşündüm demin;Artık bir sihirsiz nefes gibisin.Şimdi tâ içinde bomboş kalbiminAkisleri sönen bir ses gibisin.
Mâziye karışıp sevda yeminim,Bir anda unuttum seni, eminimKalbimde kalbine yok bile kinimBence artık sen de herkes gibisin. 


                                   
(Altıncı Kitap, Temmuz 1336/1920)  
 


«BENCE SEN DE ŞİMDİ HERKES GİBİSİN» 


Gözlerim gözünde aşkı seçmiyorOnlardan kalbime sevda geçmiyorBen yordum ruhumu biraz da sen yorÇünkü bence şimdi herkes gibisin
Yolunu beklerken daha dün geceKaçıyorum bugün senden gizliceKalbime baktım da işte iyiceAnladım ki sen de herkes gibisin
Büsbütün unuttum seni eminimMaziye karıştı şimdi yeminimKalbimde senin için yok bile kinimBence sen de şimdi herkes gibisin
                                                    
334 (1918) - Yaz - Kadıköy

Nâzım HİKMET

### Hiçbir Ağaç Böyle Harikulade Bir Yemiş Vermemiştir

Topraktan ateşten ve denizden
		doğanların
en mükemmeli doğacak bizden...
.......................................
.......................................
....................................... ve insanlar ellerini
                                        korkmadan
                                                düşünmeden
birbirlerinin ellerine bırakarak
yıldızlara bakarak:
- "Yaşamak ne güzel şey!"
		diyecekler;
bir insan gözü gibi derin
	bir salkım üzüm gibi serin
	         bir ferah
		bir rahat
bir işitilmemiş şarkı söyliyecekler...
Hiçbir ağaç
böyle harikulâde bir yemiş vermemiş
		          olacaktır

Ve en vadedici
    bir yaz gecesi bile
           böyle sesler
	böyle inanılmaz renklerle
	       sabaha ermemiş olacaktır.
Topraktan
            ateşten
	   ve denizden
doğanların 
en mükemmeli doğacak bizden.....................

Nâzım HİKMET

### Hiciv Vadisinde Bir Tecrübei Kalemiye

Bir varmış
   bir yokmuş.
Develer tellallık edip satarken develeri,
bir benim babam varmış,
bir de bir zatımuhteremin pederi.
Benim babam,   dazlak kafalı ufak tefek bir adam.
O bir zatımuhteremin pederi
İkinci Sultan Hamidin
	meşhur hırsız seraskeri.
Benim babam,dolu koymuş
	boş çıkmış,
bütün ömrünce çevirmiş simsiyah defterleri.
O, bir zatımuhteremin pederi -
Yemen çölünde açlıktan ölenlerin
	suyundan, ekmeğinden çalarak,kumun üstüne akan kandan
	yüzde yüz komisyon alarakhan, hamam, apartıman yapmış...Ey zatımuhterem!
Şaire, "Kısa kes, diyelim, sözlerini!"
Ölmüş sizin serasker		peder.
Benim de babam öldü.
Ve dünyaya yummadan evvelışıklı çocuk gözlerini
	siz onun yanındaydınız.
Son beş papelin hesabını vermeden ölmesin, diye
kalbinin atışını saydınız.
Tutmuyordu babamın öpülesi elleri.O eller..Babamın gözleri artık	simsiyah defterleri göremiyordu...Fakat yine siz haklısınız:o gündü hesap günü.Taktınız tenezzülen kendi elinizle sizbir ölünün burnuna gözlüğünü,
beş papelin hesabını istediniz.İşte o hesabı şimdi ben veriyorum.Size bir tokat	borcum vardı.Dikkat!
Kolumu geriyorum.İkimiz karşı karşıyayız.
Sizin peder ölmüş.Öldü benim babam.Karşı karşıya kaldık iki meşhur adam.Benim şöhretim nerden gelir,
ben neyimle meşhurum -		     -MALUM!.
Size gelince:sizi meşhur eden şey:
hırsız bir babanın kanlı altınlarını çalan
hırsız bir oğlun parasıdır.
Sizin şöhretiniz:lanetle dolu bir yükün	çuval darasıdır.
Şöhretiniz:
kıvrak çengiler, büyük kemancılar veren
çingene çadırlarının yüz karasıdır.
İnanmazsanız eğer,
karıştırsın alim efendiler
kalın yapraklı kitaplar gibi seneleri:
anlarsınız ki, Edirne boyu			çingeneleri,görmemiştir soyunuz gibi bir soyu...Bir varmış
  bir yokmuş.
Develer tellallık edip satarken develeri,
bir benim babam varmış,

bir de bir zatımuhteremin pederi.
Ey zatımuhterem!

Ölmüş sizin serasker
		peder.

Öldü benim babam.
Karşı karşıya kaldık
	iki meşhur adam...

		N.Hikmet - 1933

Nâzım HİKMET

### Hoşgeldin

Hoş geldin!
Kesilmiş bir kol gibi
	omuz başımızdaydı boşluğun...Hoş geldin!
Ayrılık uzun sürdü.Özledik.
Gözledik...Hoş geldin!Bizbıraktığın gibiyiz.
Ustalaştık biraz daha
	taşı kırmakta,
dostu düşmandan ayırmakta...Hoş geldin.
Yerin hazır.Hoş geldin.Dinleyip diyecek çok.
Fakat uzun söze vaktimiz yok.YÜRÜYELİM.....		N.Hikmet - 1932 Birinciteşrin 5, Çarşamba gecesi

Nâzım HİKMET

### Hürriyet Kavgası

Yine kitapları, türküleri, bayraklarıyla geldiler,dalga dalga aydınlık oldular,yürüdüler karanlığın üstüne.Meydanları zaptettiler yine.
           
Beyazıt'ta şehit düşen           
silkinip kalktı kabrinden,           
ve elinde bir güneş gibi taşıyıp yarasını           
yıktı Şahmeran'ın mağarasını.
Daha gün o gün değil, derlenip dürülmesin bayraklar.Dinleyin, duyduğunuz çakalların ulumasıdır.Safları sıklaştırın çocuklar,bu kavga faşizme karşı, bu kavga hürriyet kavgasıdır.  
                                                                               
1962

Nâzım HİKMET
