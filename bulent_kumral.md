# Bülent KUMRAL

## Güzelleme

Bir tavşan kadar ürkekti yüreğin
Kabaran deniz dalgaları gibi coşkulu...
Birden şavklandı yarı karanlık oda
Nemli teninde canlandı 
Parmak uçlarımın ölü dokusu.
Dudaklarından içtim kevser şarabını
Sen, seni keşfetmenin hazzını tattırdın
Bana, ben olduğumu sen yaşattın.
Sen imzaladın
Kimliksiz otel odalarının
Doğum kağıtlarını.

Bastığın yerde otlar yeşerir,
Topuk çukurlarında
Kuru ağaç dalları göverir.
Sen güldüğünde,
Güller güler, bülbüller susar
Erguvanlar seni kıskanır
Şenlenir bahar dalları.

Karanfil kokulu terini içerdim
Ceylan derisi yumuşak teninde
Kasıklarında duyardım
Kalp atışlarını.
Sen ısıttın nemli çarşaflarını
Soğuk yatakların.
Sen imzalardın
Kimliksiz otel odalarının
Doğum kağıtlarını

Bülent KUMRAL

## İkilem

İKİLEM
kararsız bir yaz ikindisi sanıyordum seni

apansız bastıran ani yağmurların getirdiği

toprak kokulu

bir yanı uzak tatil akşamları

bir yanı pazartesi telaşları



çıplak tenin

dayanılmaz bir fesleğen çiçeği

değmeye gör

bir yanın ısırgan otu

bir yanın esrik tanrılar içeceği

ya ellerin 

işlenmemiş bir cinayetin

kim bilir kaçıncı faili meçhulleri



çıkılmamış bir okyanus serüveni

sanıyordum düşlerini

farkına varıp anlamadığım

bir yanın boğulma korkusu

bir yanın dünden belli

yaşama yazı tura atar gibi

liman başkanının bir türlü gelmek bilmeyen

selamet dilekleri 



ya o gelmelerin

bir yanım şenlik, bir yanım gavur ateşi

tarifeli iki sefer arasında rast gelmişliğin

ince hesap işi



kırılma yerlerin

iç çekip 

dudak bükmelerin

horlanıp gitmelerin

bilinçsiz terör eylemleri



yanılmışım demek istemem

daha kaç eylül geçmelidir üstüne




gelmeye gör

çocukluğumu geri çağırırım 

ortaya çıkarır

kaç bayram arifesidir

yastığımın altına gizlediğim

siyah giysileri

beyaz gömlekle iyi duruyor

kanayan bir yürek ve kan

üstüne çekerim

bir gören olursa

kızılcık şerbetidir derim.

Bülent KUMRAL

## Tüketeceksin

Bir sevgiyi anlamak
Bir ömrü tüketir
Tüketeceksin

Bülent KUMRAL

## Kimim Ben?

Başım yıldızlarla çarpışır

Ayaklarım dağların doruklarındadır

Evrensel yaşamın kıyılarında, 

Derin vadilerinde gezinir parmak uçlarım

Derinlere, yaşamın asli özüne iskandil eder ellerim

Mukadderatın çakıl taşlarıyla oynarım.

Binlerce kez cehennemlere gidip döndüm

Cennetin her köşesini tanırım,

        Tanrıyla düşüp kalktığımdan.

Kanla su gibi oynar, dehşete şapka çıkarttırırım.

Aşinayım çoktan güzelliği yakalamanın tutkusuna 

Dahası "uzak dur" diye yasaklanan her şeyin tümüne

İnsanoğlunun müthiş isyanına.

Benim adım gerçek’tir;

Ben evrenin ele geçirilmez tek esiriyim.
 
Çeviri : 
Şiirin Aslı :

Bülent KUMRAL