## Mehmet YAŞIN

### Çocuk Askerlerin Masalı

şıp 
               
şıp 


gelincikler düşmüş 


               
şıp 
               
şıp 


yaralı küçük kuş yaşamak istiyormuş 
hüzünle bakmış görememiş hiçbirşey 
- Öldüm mü yoksa! 
-  Elveda kardeşler, elveda... 


Gözyaşlarından bir nehir akıyormuş 
Kıbrıs' ın tam ortasında 
asker çocuklar ağlıyormuş iki ucunda.

Mehmet YAŞIN

### Ermiş Kahraman Masalı

Savaşta elleriyle yüzünü örten asker 
utanıyordu insanları görmekten 
utanıyordu insanlara görünmekten, 
- "Tanrım! yer yarılsa da dibine
girsem." 


Kabul oldu duası

Mehmet YAŞIN

### İki Askerli Masal

birinin gözleri gök rengi 
maviş bebeklerin beşiğiydi gözleri. 


İki asker vardı, 
birinin kulakları kocamandı 
işitirdi yavrulayan cıvıldayan
sesini 


İki asker vardı 
İki asker vardı 
- onlar ki düşmandı - 
Ve silahlar patladı 
ve silahlar patladı 


- Kocaman kulaklı askerin gözlerindeki
beşiği 
kıyar mıydı maviş maviş yavrulara. 


- Şöyle soralım ya da -  


- Gökgözlü asker işitebilseydi eğer 
kocaman kulaklı askerin kulağındaki
sesi 
kıyar mıydı cıvıl cıvıl yavrulara.

Mehmet YAŞIN

### Kıbrıslı Bir Asker Kederli Türküler 
Söylüyordu

Kıbrıslı bir asker kederli türküler
söylüyordu 
yalnız başına yaşayan dağlardan 
çok uzak yıldızlara sesleniyordu 


yükseliyordu hep aynı ezgi 
yükseliyordu karanlıkta 
ağlayan bir ağıt 
inleyen yakarış gibi. 


Kıbrıslı bir asker kederli türküler
söylüyordu 
hiç bir zaman öpülemiyecek 
bir sevgiliydi çağırdığı 
adları unutulmuş özlemlerden sözediyordu 


belki onun türküsü, 
küçük bir askerin çalınmış gençliğiydi 
kimbilir belki, 
hiç yaşanmamış bir hayattı anlattığı. 


Kıbrıslı bir asker kederli türküler
söylüyordu 
telörgüler üzerinde yaralı bir
kuş ötüyordu 
duydum onu yüreğimin en derin yerinde 
sesi çırpınarak yıldızlara uçuyordu 


yağıyordu yıldızların gçzyaşları 
ışış ışıl yağıyordu. 


Söyle kederli türkünü küçük asker,
söyle 
aksın gözyaşlarımız bu hazin ezgilerle  
gözyaşlarımız yıkasın, 
kardeş kanına bulanan ellerimizi 
silsin savaşın ve aldanışın izlerini 
gözyaşlarımız temizlesin bizi.

Mehmet YAŞIN

### Kolsuz 
Kahraman Masalı

Kemane çalarım tek kolumla 
Eskiden tüfek tutardım onunla 
- Tray lay lay la. 


Kollarım yerindeyken 
Kaldırırdım en ağır eşyaları 
Değiştirirdim yanan lambayı 
- Tray lay lay la. 


İnanmazsanız sorun karıma 
Onu nasıl sarardım kollarımla 
Severdim okşaya okşaya 
- Tray lay lay la. 


İyi nişancıydım kollarım varken 
Tetikler ne işe yarardı 
Benim kollarım olmasaydı 
- Tray lay lay la.

Mehmet YAŞIN

### Sessiz 
Anlatılan Masal

" Sessiz Asker" diye çağırırdı arkadaşları 
iç cebinde küçük bir Kuran 
boynunda okunmuş muskası 
cennete gidecekti vurulduğu an. 


Tanrı bir avuç kül halinde buldu
ölüsünü 
Kuran ile muskayı göremedi 
diye sanmayın onu cennete götürmedi. 
İç geçirdi Tanrı: 
-Böylesine acı ölümle ölen insan 
cennete gider mutlaka 
cennetim olsa

Mehmet YAŞIN

### Sevgilimin Türküsü

mavi sesine demir attı savaş 
sevgilim, 
ölü asker. 


Sevgilimin türküsüydü buğday 
altın bakışlarına kelepçe vurdu
savaş 
sevgilim, 
ölü asker. 


Sevgilimin türküsüydü barış 
beyaz gülüşünü ikiye böldü savaş 
sevgilim ölü asker. 


Duyuyorum sevgilimi 
türkü söylüyor ölü asker, 
evimizin kapısını çalıyor mavi
türküler. 
Duyuyorum, 
barış için en güzel türküleri söyler 
savaşta ölenler

Mehmet YAŞIN