## Yalvaç URAL

### Sayrılık

İnsanın yavrusu çocuk
Koyununki kuzu
Keçinin oğlak
Ceylanın ceren
Atın tay
Devenin daylak

Tilkininki neden tilki
Kurtun neden kurt
Yılanın neden yılan
Hiç düşündünüz mü çocuklar?

Yalvaç URAL

### Büyükler ve Çocuk Kitapları

Hafta sonları
Kitabevine gidiyorum
Çocuk kitaplarının
Satıldığı rafın önünde
Kocaman amcalar
Çocuklarına kitap alıyorlar

Peki ama söyler misiniz
Neden gizli gizli
Köşelerine çekilip
Gazeteleri arasında
Çocuk kitaplarını okuyorlar.

Yalvaç URAL

### Sayrılık

Küçük bir çocuk 
Hasta olunca
Çatlar omzundaki boncuk
Küser Tanrı'ya serçeler
Döker çiçeklerini
Elma ağaçları
"Göz oldu
Soz oldu" der dedeler

Ağlar analar
Ağlar Babalar
Küçük bir çocuk
Hasta olunca

Sanki yaralanır umutlar
Gökten kayar yıldızlar

Yalvaç URAL