## İsmail ONAT

### Adı Eylül Olsun

adı: ‘eylül’ olsun. 
hem son olsun 
hem de en güzel ilk 
günlerden: ‘pazartesi’ 
soğuk, güneşli 
ve neşeli. 

yaprak olsun yemyeşil 
‘sararmaya yüz tutmuş ben’de 
düş-l-erken 
arkamdan bakar olsun. 
gülücüğü hep sıcak 
dokunuşum olsun ulaştığım 
hani o uzak erişilmezliğinde 
salınırken yanyana. 

bilmiyor olsun gölgemi 
bilmeyenler dünyasında 
dudaklarında titreşen kelimeler 
yine sevgi olsun 
hiç susmayacak yıllarca 
döküldükçe yavaşça. 

bahçemde çiçek olsun 
kırmızı, ‘mavi’ye çalan 
koklayamayacağım 
bakakaldığım 
en suskun halim olsun 
kilit vurduğum kendime 
kapanmış içine ürkek yabancı 
uzak kalır olsun 
yine mutlu kendi haline. 

çizdiğim resim olsun 
hayal edip günlerce 
uykusuz gecelerde 
renkleri karıştırdığım tual 
üzerine vurduğum bez 
duygularım olsun 
şekillerde sakladığım. 

yeni bir baslangıç içinde 
kucaklanan günler 
koşulan öpüş olsun 
özlenen sevgili hayallerde 
geceyarıları uyandıran 
rüyalardan heyecan içinde 
sonrasında bilinen mutluluğu 
tesellisi olsun. 

bir saç teline dokunuş 
bir öpüş usulca yanağından 
sessizliği bozan 
hissedilen nefes olsun 
gözlerine bakan gözler 
yalnız 
     mavi 
         hayal meyal olsun. 

adı: ‘eylül’ 
soyadı: ‘pazartesi’ olsun. 

 , ağustos 1998

İsmail ONAT

### Aklın Bir Köşesindeki Kahvehanede

<demsiz çay ile birlikte> 
::::: fısıltı ::::: 
ve kavga, bilinmeyen mânevi hallerde...
           
yollar kavis kavis 
kaybolursa eğer kirpik uçlarında; 
kirpikler,
gözyaşlarıyla savaşıyordur mutlaka... 
ya vakitsiz bir rüzgâr esmiştir
ya da beklentisiz bekleyişlerdir ağır ağır basan...
...hiç tarifsiz 
tariflerdir; 
takılırlar öylesine soru işaretlerinin kancalarına... 
...takılırlar
...kayıtsızca. 
          tarifsiz,
              tasvirlerdir.
[sigara molası ve düşünce]
"boş akıntılardaki takıntılarındır onlar, 
 boşluğundaki  keyifsiz doluluğundur şair... 
 sabahları -yeni bir gün- dersin hep, 
 geceleri ‘o gün'ü de bitirirsin uyku vaktinde... 
 dünün bugünündür, 
 bugünün, değişmez yarının... 
 ...gün ola harman ola şair, gün ola harman ola!" 
ayak tabanlarınız uyuşur gibidir,
taban tabana zıt değilsinizdir oysa. 
zıtlık,
aynılıktadır...
aynılık, 
dudaklarınızın ucunda...
[mola molası ve bir yudum dumansızlık]
...
<kayıt>
"iki türlüdür ikilem;
 arkandan bıçaklanırsın,
 yüreğin yanar şair...
 ...yanar dirhem dirhem.
 lâkin onurlanırsın, eğer 
 bıçak göğsünü hedefleyip
 kalbini deşer geçerse...
                   e=mc²,
edebiyatın ne lüzumu var?"
sözcük yağmurlarıdır  parıldayan 
gece karanlıklarında.
çizdikleri yol; bir nefeste bir hatıradır hep
albümler, düşünselliğin anahtarları
resimler, 'bir zamanlar'ın donuk sesleri... 
ne kahkahalar durmak ister, 
ne de diğer aceleci tavırlar. 
mumlar yavaş yavaş erir, 
ışık yavaş yavaş erir, 
gün yavaş yavaş, 
vücut yavaş, 
akıl yavaş, 
öbürleri, 
sen, 
ben... 
[epik dokumalar, son ara] 
, haziran 1999

İsmail ONAT

### İkilem

huzursuz yaşamdan 
huzursuz ölüme 
‘merhaba’ der 
cezalı. 
yeni dünyasında 
vücudunu teslim edebileceği 
toprak kurtlarına 
‘merhaba’ der... 
               ve ‘hayat’ arkada
                           tüm albenisi ile 
                                   nefretsizliğinde 
                                          ısrar eder durur hala. 
, temmuz 1998

İsmail ONAT

### Marathon of Minds

and the dance begins again
by jumping with clouds
not scared from lightings around
happy on the white
some strange mist on eyebraws
-they are not tears
chill from the height-
down the ground there are cherry trees
It's like a sheet -pink colored-
on the all ugly that covered

when the masks changing faces
smiles are hand by hand 
and music is louder
design is wonderful
hopes are reached to peek
-then-
the child has begun whispering
"what about me?"
poor one will never know
whispers are not the answers
they've never been questions

yet just crawl
walk
and run.

İsmail ONAT

### Söylenceler

zaten erimiş yüreklerde. 
           ama, 
           birisi de sensen eğer 
           dostluklarin selamcısı 
           cesur 
           korkaklığında karanlıklar hükmeden... 
           ...tutarım ellerini senin de. 
‘sevgili’ numero 2 öğrendi bunu 
dedi ki: 
saçlarımı okşa 
üfür... 
yavaşça enseme enseme 
terim buz olmadıkça 
tenim seninle 
densizliğimde bunca zaman 
karanlık korkaklığımda hüküm yiyen. 
‘sevgili’ numero 3 heyecanlıydı, çok heyecanlı 
dedi ki: 
koş benimle rüzgâr yamaçlarda 
peşimi bırakma sakın 
ya da peşinde olduğumu 
farketmeden uzaklaşma 
ayağım 
yerde değil artık. 
bir başkası, bir öbür sevgili
dedi ki:
özlediğim içimde 
sanki kendim o şehirde 
uç benimle gidelim 
ya dostlarım kalmamışsa 
beni yalnız bırakma 
şehrime küsmeyeyim. 
çingene ruhlu sevgili ve de numarasız
dedi ki:
renkler cümbüş 
çingeneler dans ediyor 
beni bekle ben de dönerken 
gözlerin izlesin 
şarkıya katıl şakraklıkta 
sesin 
nağmeler getirsin. 
küskün sevgili numero bilmemkaç  
dedi ki: 
yaram derin kan yok 
hayat bensiz ben hayatsız 
yaşam zevksiz onlar 
yaşamsız varoldukça 
kendi kendine karanlıkta 
ışık söndüren bir mumsuz gibi. 
                   ve ben kendi kendime
                     dedim ki: 
                 saygıdan sözcükler 
                 sevgiden destanlar... 
                dut yapraklarında tırtıllar 
                 artık kelebek olsalar 
                 uçsalar hafif hafif
                 rengârenk konsalar 
                 günışığı yakmasa 
                 mum hiç erimese 
                 eller tutuşmaktan 
                 terlemese 
                 taşısak birşeyleri 
                 birlikte biryerlere. 
                       o ütopya ...

                                   erişilmez... 

                                           erişilse... 
[hepsi-ne- birden tek tek/ayrı ayrı, çok sesli -solo halinde-]
dedi ki: bekle(me)! 
dedim ki: bekleme!
, şubat 1998

İsmail ONAT

### Toprak

toprak...
       çıplak ayağımı 
                üzerine bastığımda,
                        çıplak bedenimi
                                gömesim geldiği...
, temmuz 1998

İsmail ONAT