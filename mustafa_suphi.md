## Mustafa SUPHİ

### Adressi Filika

Aydın Yeşilyurt için

kiralık bir hayatın kıyısında
kiralık bir katil gibi durdum hep
gözlerim cezalı bir çocuğun isyanı
firardayım yılkı aşkların koynundan
bundandır telefon nolarımın
sık değişmesi
telefon  fihristlerinden
boşuna aramayın
aramayın beni
fırtınalı bir deniz de
çaresiz bir filikayım şimdi

Mustafa SUPHİ

### Aradıklarım

Akşam olunca kuşlar
Sesimin bir yerlerine sığınır
İsteksiz yağmur damlacıkları
İner, iner kaldırımlardaki cam kırıklarına
Gözlerim Şehremini'nde gezinirken
Kirpiklerim Ankara'dadır bu soğuk akşamlar da
Bir tanıdık yüz arıyorum, sessiz ve ağlamaklı
Hırsla telefon defterlerimi karıştırıyorum
Kendiliğinden basıyor parmaklarım tuşlara
Ses vermiyor kimse
Ya da yanlış numara düşüyor her defasında
Çıldırıyorum
Yalnızlığın ortaya yerinde
Çöküp bir duvar dibine
Ellerimle kapatmıyorum yüzümü
Ağlıyorum, ağlıyorum ilk kez utanmadan.

Mustafa SUPHİ

### Arzuhal

Sevda Sözleri büyütmüyorum
Cemal Süreya gibi sevda gömütlüklerinde
Başına buyruk bir başıma yollardayım

Tomrisi beklerken Turgut Uyar
Büyük saatin altında
Edip kurbağalara bakmaktan geliyormuş Yakupla

Metin Eloğlu Üsküdarlamadan aşağıya
Yarenlik ediyordu kopuklarla
Attila İlhanın semerlantı dönerken
Bela Çiçeği için seferden

Ercüment Uçarı Kırmızı Balon Sisledimdeyip Binip rüzgara taksi hızıyla Rakı almaya gitmiş Beykoza

Ah şimdi ben
Pegasusla oturmuşumda gökyüzünde
Düşünüyorum bunları

Hepinizde göçüp gittiniz öte yana
Hele bir oturumluk yer açında
Bende geleyim yanınıza

Mustafa SUPHİ

### Bağışla

Ne çok kapılardan
Ne çok yalnızlıklardan döndüm
Kederim olmuş yaseminler
Kır çiçeklerine tutunuşum ondandır

Hangi kavimlerden geldim
Hangi ölümleri büyüttüm
Sevda gömütlüklerinde

Sabrımla geliyorum sana
İtalik bir aşktan dönerek
Sisphosun ağıdıyla

Uçurumlardayım
Yanlış zaman sarkaçlarında
Geleceğim bir sabah erkenden
Acıt diye beni
Acı ki sunağımdır

Mustafa SUPHİ

### Boş Koy Tregadyası

Ey Urfa  ey peygamberler şehri
Kerpiç yüzlü boz sokaklarında
Çocuklar koşuşuyor
Esrarındayım kederimin dar yüreğimle
Rakı içiyorum piç olmasın diye düşlerim

Tahta trenlerle geldiğim sende
Bez bebekler büyütüyorum
Kutsasın diye beni unina

Kağıt kayıklar yüzdürüyorum
Ve suretini görüyorum
Hashmili gözlerinin balıklı gölde
Sen bana gecikirken
Küçümencik namusunla

Mustafa SUPHİ

### Değil Yaşanası Değil

Oturmuşumda Anadolu şivesiyle
Ağıtlar yakmışım tanrıların göz yaşlarına Hiç üşenmeden Kür(t)i hicazkar

Mavi pencereli boz evlerde
Sabahlara özlem duyar olmuş kederler
Ne çok birikmiş adınısenkoy çiçekleri

Boş beşik de büyütülen Bez bebeğin
mercan mercan olmuş gözleri ağlamaktan
ve sabrını sunmuş efendisine
susmalarını  kusmuş sonrada

Eğreti bir gölge olmuşum aksimde
Nereye yansıyor ıslak ıslığım şimdi
ölesim geliyor
yanlış bir baharda

Mustafa SUPHİ

### Geride 
	Kalan

-Nazan'a-

Gel konuk ol yüreğime demiştim
Geldim
İçli şarkılar söyledin kulağıma
Gül mü dedin, fidan mı?
Ne zamandır uğramamıştım buralara
Ne çok şey değişmiş sesinin renginden başka
Dur, teleşlanma hemen
Daha çok var yirmi dört otobüsüne
Çocuklar da uyumamıştır belki
Hani çok şey anlatacaktın?
Bir kırık ezgi olmasın
Dudağında tekrarlayıp durduğun
Geldim işte, hadi anlat bana
Ne olur, susma öyle
Kirpiklerin de bulutlanıyor
Zamanın ardından çığlık çığlığa koşsak da
Gene de birşeyler kalıyor gerilerde
Dinle
Akrepler de ağlıyor, duyuyor musun?

Mustafa SUPHİ

### İroni

I.
Geride gotik sancılar bırakarak
Masada kaldı gül
dir damla gözyaşıyla.
II.
Ve suskundu, zaman durmuştu.
Marsilyada
acemi bir cinayet işleniyordu
ben kendimi öldürüyordum
Attilâ İlhan bana kızıyordu
gelip gözlerimi kapıyordum
III.
Ve böyle uzayıp gidiyordu
bulvarda cinayetler
Bütün aşkları gözetime alarak.

Mustafa SUPHİ

### Mucize

Emir Sultan değilim ki nereden bulayım kırk deve altını varıp Nilüfer Çayı'na doldurayım taşları heybeye akan su altın olsun diye fitne gelmiş gece uykuda neylersin Haber salın tastamam ettim tedariki Molla Fenari kıysın nikahı Evrenos ve Hunt kız tanık
29 Eylül 2006 Adana

Mustafa SUPHİ

### Ne İstiyorsan O

kim satın alır ki ikinci el hüzünlerimi
ben şimdi ne yapayım kendimi
kim çizdi altını şaşkınlığımın
bu yeryüzü denen cehennemde
ama kim
hangi yaşam taşır sarhoş kederlerimi
sabaha varmaz öksüzlüğümü
hangi merhem iyi gelir yitik aşklarıma

denize bıraktım
ellerimle yaktığım aşkın küllerini
ve yok saydım ne varsa
bu çağlayan beni de boğar nasılsa
fahişeleri ve minareleri bol olan bu şehirde çengeliyle,çengisiyle,çingenesiyle

Mustafa SUPHİ

### Nerede

aklım yok ki sende kalsın kalmasın hüznüm bir İstanbul vapuru ki çığlık çığlığa martılar ki dünden kederli ah şimdi Üsküdar olmak vardı neyleyeyim bensizliğimi yalnızlığım ki veresiye

Mustafa SUPHİ

### Özür Dilerim

Biz ne tren yolculukları yaptık
Uzak istasyonlara senle
Ne de simit attık martılara
Kız kulesinden
Gece yarıları bölüp bölüp uykularımızı
Terli ve tuzlu bedenlerimizle
Sevişmedik sabahın erine dek
Arkamdan döktüğün bir tas suyu
Toplayamazsan da geriye
Yol bitti yolculuklar bitmedi
Hoşçakal demeliyim bu aşka

Mustafa SUPHİ

### Sanrı

Ah, ah Elia ben İkarusum yandığım ateşi bilirim sen bilir misin? bana verdiğin sunakla besliyorum şiirimi uygarlıkların başkenti Mezopotamya da

18 Ağustos 2006 G.Antep

Mustafa SUPHİ

### Sitemdir

Her kentin girişinde önce mezarlıklar karşılar beni ve kısır döngüyle dönüyor dönme dolap sevgilim ki gurbet gibi duruyor yüreğimde Kabahat O'nun değil kabahat ateşin ateş ki nasıl yaktığını bilmiyor sürgün edilmiş zamanda kapanırken tarih

Mustafa SUPHİ

### Sonra

Rehin alıyorum bütün ırmakları
yağmurlardan bir Şehremini Vakti
yerler keder döşeli
kireci inmiş tavanın
Mürrisafi'yi düşündüm
çoğalan nil'i babil halince
seni düşündüm
Pembe balıklarımın küçük akvaryumunda
Soğukta ve aç kalacağım
direneceğim günleri düşündüm
yine bir güneşle
teni bir bayrakla
zemberiyi karşılarken

Mustafa SUPHİ

### Sulardaki Yüreğim

bütün acılar yediemin yüreğimde
bütün hüzünleri zimmetledim
geri vermiyorum arta kalan ne varsa
geri vermiyorum
Dicle, Fırat'a kavuşana kadar

ey koynunda beslendiğim türküler
kederlerindeki küskünlüğüm
açmazlardaki parantezim
(Kömürhan da küsmüş Harput'a bakmıyor oy)

eyyy Amed
yalnızlıkların ve surların kenti
dar zamanlara mı sıkıştı dar sokakların
bilmez misin ki Fırat'ı başım gözüm üstüne akar akar akar da canlar yakar (Zeyno gelin ağıda durmuş, kirvem başında)

kaçıncı mevsimden düşüyor ayrılık
kaçıncı vurgunlarda kimsesizliğim
neden aynalardan geri dönüyor sesim
Bingöl'ün bin bölünmüşlüğünde
kimler çalar sözcüklerimi bilirim
ben bilirim

sabrımın sınandığı isyanda
çıkmaz oluyor çıkmaz sokaklar kendi çıkmazlarından neyleyim ay şavkını bırakmış Fırat'a bense yüreğimi Hazal'a

Mustafa SUPHİ

### Sulardaki Yüreğim 1

Vekiliyim bütün acıların. Geri vermiyorum arta kalan ne varsa geri vermiyorum Dicle Fırat a kavuşana kadar ey koynunda beslendiğim türküler Kömürhan da küsmüş Bakmıyor Harputa Ey Amed! surların kenti.

Yalnızlıkların Dar zamanlara mı sıkıştı dar sokakların Bilmez misin ki Fıratı Başım gözüm üstüne akar kaçıncı mevsimden düşüyor ayrılık kaçıncı vurgunlarda kimsesizliğim ve neden aynalardan geri dönüyor sesim Bingölün bin bölünmüşlüğün de kimler çalar sözcüklerimi bilirim. ben bilirim sabrımın sınandığı isyanda çıkmaz oluyor çıkmaz sokaklar kendi çıkmazlarından neyleyim ay şavkını bırakmış Fırat a bense yüreğimi Hazala

Mustafa SUPHİ

### Taziye

Tuz buz ettim
Yalınkat ettiğimiz dergahımızı
Bilseydim ölümlere gebe dokunuşlar
Gider miydim Elianın çölüne

Çoğaltırken Maveraünde bir aşkı
Ne Dicle kaldı ne de Nil
Yok saydım küstahlığımı acıtarak
Ve geri dönüp bakmıyorum
Bıraktığım yıkıntıya
İki metre ötede dur dediğin ben
Ne yapabilirdim
Bu şehri terk etmekten başka

Mustafa SUPHİ

### Telef

Nice yalnızlıklar eskittim ve razı geldim kimsesizliğimi kendimle kalabalık kılmaya bir tren çığlığından önce Koyamadım fanusa çaldığım ateşi ve yasak meyvesini yedim Havva nın sen bana sakınırken gece yarısı üçden sonra

Mustafa SUPHİ

### Vedadır

Bir sürgündü yaşanan kapanırken bir tarih Bu yüzden, mitolojilerden esin beklemek gerekmez tanrıların seviştiğini görmek için.
Çünkü aşk tanrıçası Eros böyle buyurdu.
Ve fahişe melekler pazarlıyorlardı kendilerini bit pazarında


Uçurumlardayım sevdalım.
Kim bilir kaçıncı mevsimdeydi çığlıklar ve ayrılık..
Oysa şimdi yaralı bir yürek sevda...


Akıp giden zamanla yaşıttı hüzün
ve gök yüzünden damla damla yağmur inmekteydi toprağın rahmine Göklerin tanrısı Zeus neden bütün gücüyle göndermiyordu şu yağmuru.
Neden böyle düşündüm ve neden erimlerime ulaşamıyorum yine de bırakabildim her şeyi.

Mustafa SUPHİ

### Yanılsamalar

Napalımlarla  sınanmış ömrün
Süvarisiydim Amedde...
Sen bana gücenik
İmkansız be adamım dediğinde
Oysa ne çok yanılgılar büyütmüşüm
Viran surlardan Viranşehire kadar
Harran Ovası akranımdır bilir beni
Kollar
Elbistan kadar olmasa da
Ben Fıratın oğluyum Dicle ye aşık
Dicle ki hep uzak durur
Kollar kendini çekinik
Sanır ki kızılcıklar serpeceğim ekilmemiş tarlalarına Kaç çoğalmalardan geliyorum oysa Kaç yıkıntılardan Ben ki Mezapotomyanın asi çocuğu Zeus tanığımdır erina kefilim Seviyorum seni

Mustafa SUPHİ

### Yaşam Yanılsamadır

Bir aşkın adı mıydı tesadüf ya da çoğalmaların Terkedilmiş kederdeyken kimsesizliğim Bronz bir aşk doğdu sezaryanla Sevgilim gurbet gibi dururken yüreğimde Selamın geldi Kağızmandan Kendini mektup sanan bir zarf ile

Ölen kim, hayır hayır ölen kim ?
Ey uzaktaki yakın akrabalarım
Her kentin girişinde önce mezarlıklar karşılıyor beni

Saaflara düşmüş aşklar satın alıyorum
Hangi sevda tekrarlanır ki diyerek
Yine bronz aşklar aldım
Bit pazarında bitlenirken
Beyoğlunun sinemalarına
Kar yağarken karanlıkta

Ah şu İstanbulun yağmurları ne kadar da utangaç

Mustafa SUPHİ

### Yetişemiyorum

Gecenin kılcal damarlarından geçip
Yağmurun altında sevişiyoruz
Yıldızlar takıyorum saçlarının kıvrımına

Ne kadar gitsem
Bir yerlerde kalıyor duraklarım
Yüzsüz semtlerde

Gözlerin nişsansız çelmesinde aykırıyken dolunaya
Geçiyor iklimi doygun bulutların

Mustafa SUPHİ

### Yıkık Keder

Yirmidört ayar bir yalnızlık benimkisi
Harran Ovasından Elbistan'a dek
ve Diyarbekir surları dibin de tanıdığım ardında ve önün de yıkıntılar ve yıkılmışlıklarla kalan sen hangi kimsesizlikte bıraktın en mahrem yanını ve hangi keder dayatıyor düşlerini yıkık surların dibinde

Mustafa SUPHİ

### Yok

İntiharlar büyütüyorum içimde en sevilmedik yerimden vurmak için kendimi

Mustafa SUPHİ

### Yollarda

Ey Dicle ey, bulanık yüzlü asi kız beş ayrı damardan bıraktım soğuk tenine tırıvırıları ak diye kollarımda kıvrılarak Fiskaya köprüsünde bıraktım yansıyan yüzümü haber almışam Erina dan gittiğim yollar hüznü olmuş kim vurduya gitmesin diye Siverek de aşk hızla gidiyorum sıfır asfalt urhai'ye 3/ 9 / 2006 aned 4 / 9 / 2006 urfa

Mustafa SUPHİ