# Sunay AKIN

## Alacak

ALACAK    
Yol kenarlarındaki    

yağmur mazgallarını    

kumbara sanıp    

harçlığımı atardım    

bu yüzden en çok    

denizden alacaklıyım

Sunay AKIN

## Antik Acılar

Geçim parası için
nice yaşlının
eski İstanbul evlerinden
getirdiği eşyalar
üstüne kâr koyulup
satılıyor antik
acılar çarşısında

Sunay AKIN

## At kokusu

Son evi gösterin bana İstanbul' da   

vapur sesinin duyulduğu   

ki kapısını çalıp   

söyleyeyim içindekilere   

daha çok kedi yavrusu ezilsin diye   

eski iskeleleri   

sahil yoluyla ayırdıklarını   

denizden   
Karşılığında ben de size   

kanaryası ölüp   

kuaför salonuna dönüşmeyen   

kaç mahalle berberinin    

kaldığını söylerim   

ya da kaç fötr şapkanın   

tutsak olduğunu   

köhne bir konağın   

askısında   
Kaç faytoncunun    

artık taksicilik yaptığını da bilirim   

ama söylemem   

onu da siz bulun   

dikiz aynasına takılı boncuklardaki   

at kokusundan

Sunay AKIN

## Beceriksiz

Kabuğunu koparmadan  

ne bir elmayı soyabildim  

ne de iyileştirebildim bir yaramı  

ama karşıma çıkınca  

kızmadım hiç elma kurduna  

bendim çünkü bıçağı saplayan  

onun yurduna  
Şair diyorlar benim için  

bilmiyorum oysa  

her şiire konmalı mı uyak  

her yere nedense  

konamıyor teyyare  

hay dilimi  

arı türkçe soksun; uçak  
Kaptan olmak isterdim  

aynanın karşısında  

eski bir sinema yıldızı  

gibi ağlayan  

İstanbul'un hatlarında  

bir fırça hafifliğiyle gidip  

gelen vapurlara  
Eskimo bir şair dokunuyor omuzuma  

ve Kız Kulesi'ni göstererek  

bırak artık diyor üzülmeyi  

yedi tepeli bu şehirde  

şiir okunacak tek yer  

elbette denizin ortasındaki  

şu küçük buz dağı  
Terzi olsa da babam  

sökük dikmesini beceremem  

beni yalnızca sen anlarsın  

iğnenin deliğinden geçsin  

diye ipliklerin  

bir anlık ıslatıldığı dudaklara  

takılıp kalan annem

Sunay AKIN

## Beyazperde

Artıyor kara çarşaflılar
yurdumun her köşesinde
neden olacak
siyaha boyanıp
kadınlara giydiriliyor
yıkılan sinemalardan
geriye kalan
onca beyaz
perde

Sunay AKIN

## Cephede

CEPHEDE  

             

Aslında ben daha güzel ölürdüm  

arka bahçede askercilik oynarken   

tahta tüfeğimle toprağa uzanır  

annemin sesiyle doğrulurdum
hemen  

-Çabuk kalk üstün kirlenecek
hınzır!  


Yerdeyim yine bak anneciğim  

n'olur kızma adımı çağır

Sunay AKIN

## Cunta

Gördünüz mü keyfini
generalin
başını sıkarken
yüzünde çıkan
sivil'cenin

Sunay AKIN

## Çekmece

Büyüklerle ben yapamıyorum  

çocuklar da almıyor beni oyunlarına  

devlet dairesinde   

yangından kurtarılmayacak  

sıkışmış bir çekmece gibiyim  

açılamıyorum sana  
Kardeşiyle sokaklarda hep   

bir örnek giydirilen sen   

nasıl sevmezsin eşitliği  

yürürken düşen çoraplarını  

aynı hizaya getirmek için  

annen değil miydi önünde diz çöken  
Öpüşme sahnesinin tam ortasında   

içeri girdiğin yazlık sinemanın   

yer göstericisiyim  

yürüyorsun fenerimin ışığında  

yer:Kız Kulesi  

ve sonu ayrılıkla bitecek  

hüzünlü bir aşk filmini oynuyor  

beyaz duvarında  
Bir kez olsun çıkmazken ağzından  

seni sevdiğimi   

her gün söylememi yadırgama  

bil ki bu şehirde  

iskelenin verilmesini  

beklemeden atlarım vapurlara  
Son karesi gibi Red Kit'in  

batan güneşe doğru  

sürerken atımı  

gitme kal demeni bekliyorum  

ama yalnızca  

rüzgar çekiştiriyor atkımı

Sunay AKIN

## Çukur

Bilerek mi yanına
almadın giderken
başının yastıkta
bıraktığı
çukuru
Güveniyordum
oysa ben sevgimize
vapur iskelesi
ya da tren istasyonundaki
saatin doğruluğu kadar
Beni senin gibi
bir de annem terketmişti
ki göbeğimde durur
onun yokluğundan
bana kalan
çukur

Sunay AKIN

## Deniz

Yaşlı bir devrimci  

düşürmez hiç ağzından  

özgürlük kelimesini  

ve yatmadan önce  

bir bardak su yerine  

denize bırakır  

takma dişlerini

Sunay AKIN

## Devrim

DEVRİM

Temiz kalan tek yerdir devrim
bütün bir yıl
kirlenen duvarda
ama görebilmek için
asıldığı çividen indirilmelidir
yaprakları biten takvim

Zorbalara direnmektir devrim
bir çocuğun
annesinin çantasından aldığı paraları
altına gizlediğini
söylememiştir dövülen
hiçbir halı

İçinde yaşamaktır devrim
dikiş kutusunun
ve topluiğneler gibi
bir arada olmayı gerektirir
karşı koyabilmek için zulmüne
makas denilen patronun

Gece ışıklar arasında koşmaktır devrim
ateş böceklerini
yakalamak isteyen çocukların
peşine takılır gün gelir
yanıp sönen mavi ışıkları
polis arabalarının

Kağıt bir gemidir devrim
bütün gemiler
hurdaya çıksa da sonunda
taşıdığı özgürlük şiiriyle
batmadan yüzer nicedir
dünya sularında

Kim bilir kaç yunus görmüş
kaç deniz gezmiş...

Sunay AKIN

## Giderken

Bilerek mi yanına 
almadın giderken 
başının yastıkta 
bıraktığı 
çukuru 
Güveniyordum 
oysa ben sevgimize 
vapur iskelesi 
ya da tren istasyonundaki 
saatin doğruluğu kadar 
Beni senin gibi 
bir de annem terketmişti 
ki göbeğimde durur 
onun yokluğundan 
bana kalan 
çukur

Sunay AKIN

## Harç

Bilemiyorum hangi gökdelenin  

tuğlaları arasındadır  

elele yürüdüğümüz  

ve seni  

ilk kez öptüğüm  

o kuytu kumsal  
Ama duyarım  

bir mısır tarlasının  

yüreğindeki telaşı  

görülünce dağın ardından  

kentin ilk gökdeleni  
Daha kamyonlar dolusu  

kum elenir  

inşaat önlerinde  

ayıklanır deniz kabukları  

yok edilir gibi  

bir cinayetin izleri

Sunay AKIN

## Kafatası

ölen bir askerin   

kafatası   

kendisini bulan   

çocukların ellerinde   

hiç bilmediği oyunlara   

alet oluyor   
İkinci defa!

Sunay AKIN

## Leblebi

Nasıl ayrılır  

ürkeklik  

ayakları ilk kez  

bir mısır tarlasına  

değen kargadan  
Ne zaman  

karar verir rüzgar  

fırıldakla oynamayı bırakıp  

kızların eteklerini  

uçuşturmaya  
Ne yazar  

anı defterine  

kuru bir tarlaya  

ilk düşen yağmur damlacığı  
Akıllı çocuğun  

bilgisayarıdır leblebi  

siz hiç anlamadınız mı  

leb denmeden  

bir şeyleri ...

Sunay AKIN

## Madalya

kentin kuruluşu   

ayakları kesilen gazi   

koltuk deyneklerini   

bırakmadığı için alkışlamadığına   

inandırır herkesi   
Ölü askerlerin ceplerinden   

topladıkları kanlı fotografları   

barış toplantılarında   

sinema önündeki çocuklar gibi   

birbirleriyle nasıl değiştirdiklerini   

bilir generallerin   
Kaç askeri   

kendisine özendirdiğini de saymıştır   

savaşın tam ortasında   

kuyruğunu bırakıp   

kumtorbaları arasından   

evine kaçan kertenkelenin   
Bayram yerinde canlandırılırken   

kentin kurtuluşu   

ayakları kesilen gazi   

hiç düşünmeden   

değişir madalyasını   

çorap kokusuna

Sunay AKIN

## Meçhul

piç diye kızdırdığı  

ayakkabı boyacısı  

babasının özlemiyle  

önüne kurar sandığını  

meçhul asker  

anıtının!...

Sunay AKIN

## Miğfer

MİĞFER 
Yağmur sinmiş toprağa   

usulca geceden   

su içiyor göçmen kuş   

ölü bir askerin   

ters dönmüş miğferinden   
Çok yaşamayı diliyor   

siperlerin içinde   

birbirlerine askerler   

hapşırık sesi   

beklemeden   
Korkulacak bir şey   

olmazdı gözlerinde   

belki ölmek   

onca silah sesinden   

kaçmasaydı kuş   

telaşlı ve ürkek

Sunay AKIN

## Minare

minareden gördüğü  

için acelecidir  

ezan okuyan  

çocuğun sesi

Sunay AKIN

## Ölü Asker

savaşa gitmeden  

sevgilimle evlenmeyi  

ama nereden bilebilirdim  

ki silahın   

demirine çarpıp  

saklandığım yeri belli edeceğini  

parmağımdaki yüzüğün...

Sunay AKIN

## Şehit

İstanbul' da bir şehir  

hatları vapuruna  

verildi adım  

iki kıyı arasında  

usanmadan dolaşır  

her iskelede  

seni ararım

Sunay AKIN

## Şemsiye

tozlu bir şemsiye durur 
          çatı katındaki odanın 
          kuytu bir köşesinde 
          kumaşındaki eski yağmurların  
          hüzünlü kokusuyla 
          
          anımsar mısın bilmem 
          yağmurun bardaktan 
          boşanırcasına yağdığı o günü 
          hani şemsiyeyi iyice çekip başımıza  
          dudaklarımla hesaplamıştım 
          yüz ölçümünü 
          
          nicedir sokağa çıkarmıyorum
          şemsiyeyi 
          korkuyorum çünkü 
          kapısı açık kafesinden 
          uçan bir kanarya gibi 
          beni ikinci kez terk etmenden 
           
          yanıt alamayacağımı bilsem bile  
          yanına gidip  
          sorarım hergün şemsiyeye 
          altında elele 
          nasıl görünürdük diye

Sunay AKIN

## Şiirt

Avcının kıstırdığı ceylan  

bir diğerine kaçıp  

kolayca kurtulsun diye  

omuz omuza vermiştir  

yurdumun dağları  
Tutuklanırsa yurdumdaki  

böceklerin hepsi  

diğerlerinden ayrı  

bir hücreye konur  

kitap güvesi  
Ambalaj kağıdı gibi kullanılır   

başörtüsü yurdumda  

bir çocukluk anısı olarak  

güneşi paketler  

genç kızın saçlarında  
Ve sorunlarını  

tartışırlar şiirin  

yurdumun şairleri  

tank paletleri altında  

ezilirken Şiirt!

Sunay AKIN

## Süngü

Kardeş payı   

yapmak için mi   

uzattın süngünü   

elimdeki   

elmaya

Sunay AKIN

## Taht ve Yüksük

Tahtların altındaki sümükleri silmezler   

çünkü ata yadigarıdırlar  

ve müzelerde  

görmemesi için halkın  

bir cemakanın içinde   

sergilenirler  
Kapılarıda hep devdir  

dünyadaki sarayların  

tokmağa uzanıp  

sokaktaki çocuklarla  

oynamasın diye  

veliahtlar  
Sakın beni tarihçi sanmayın  

sayfalarını yırttım  

yüz ünlü türk  

adlı kitabın  

terzi dükkanındaki resmine  

içinde rastlamayınca  

kılıncı dikiş iğnesi  

kalkanı yüksük olan  

babamın

Sunay AKIN

## Yalnızlık

Şemsiye yapımcıları
ıslanmaktan
tek kişiyi koruyacak genişlikte
kesince kumaşları
yağmur değil
yalnızlıktır yağan
Daha da hüzünlendirir her gece
kentin sokaklarını
bekçinin nefesiyle
düdüğün içinde dönen
nohut taneciğinin
yalnızlığı
Ne çok sevinirim bilseniz
bir yılan
mezarıma girerde
göğüs kafesimin kemikleri içinde
kış uykusuna
yatarsa

Sunay AKIN

## 

Büyüklerle ben yapamıyorum  

çocuklar da almıyor beni oyunlarına  

devlet dairesinde   

yangından kurtarılmayacak  

sıkışmış bir çekmece gibiyim  

açılamıyorum sana  
Kardeşiyle sokaklarda hep   

bir örnek giydirilen sen   

nasıl sevmezsin eşitliği  

yürürken düşen çoraplarını  

aynı hizaya getirmek için  

annen değil miydi önünde diz çöken  
Öpüşme sahnesinin tam ortasında   

içeri girdiğin yazlık sinemanın   

yer göstericisiyim  

yürüyorsun fenerimin ışığında  

yer:Kız Kulesi  

ve sonu ayrılıkla bitecek  

hüzünlü bir aşk filmini oynuyor  

beyaz duvarında  
Bir kez olsun çıkmazken ağzından  

seni sevdiğimi   

her gün söylememi yadırgama  

bil ki bu şehirde  

iskelenin verilmesini  

beklemeden atlarım vapurlara  
Son karesi gibi Red Kit'in  

batan güneşe doğru  

sürerken atımı  

gitme kal demeni bekliyorum  

ama yalnızca  

rüzgar çekiştiriyor atkımı

Sunay AKIN