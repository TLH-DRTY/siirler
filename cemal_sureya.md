# Cemal SÜREYA

## 1994 Eliyle,
  Samanyolu'na

Yaşadım, Tanrım,
Yarım ve uluorta,
Bir dahaki hayatta,
Varsa öyle bir hayat,
Şiir yazar mıydım,
Bilmiyorum.

Ama kadınlar, Tanrım,
Öyle sevdim ki onları,
Gelecek sefer
Dünyaya
Kadın olarak gelirsem,
Eşcinsel olurum.

Cemal SÜREYA

## Adam

Adam şapkasına
            rastladı sokakta

            Kimbilir kimin şapkası

            Adam ne yapıp yapıp hatırladı

            Bir kadın hatırladı sonuna kadar beyaz

            Bir kadın açtı pencereyi sonuna kadar

            Bir  kadın kimbilir kimin karısı

            Adam ne yapıp yapıp hatırladı.

            Yıldızlar kıyamet gibiydi kaldırımlarda
Çünkü biraz evvel
            yağmur yağmıştı
Adam bulut gibiydi,
            hatırladı

            Adamın ayaklarının altında

            Yıldızların yıldız olduğu vardı
Adam yıldızlara basa
            basa yürüdü
Çünkü biraz önce
            yağmur yağmıştı.

Cemal SÜREYA

## Afrika

Afrika dediğin bir garip kıta
El bilir âlem bilir
Ki şekli bozulmasın diye Akdeniz'in
Hâlâ eskisi gibi çizilir
Haritalarda

Cemal SÜREYA

## Aşk

Şimdi sen kalkıp
            gidiyorsun. Git
Gözlerin durur mu
            onlar da gidiyorlar. Gitsinler.

            Oysa ben senin gözlerinsiz edemem bilirsin
Oysa Allah bilir
            bugün iyi uyanmıştık
Sevgideydi ilk
            açılışı gözlerimizin sırf onaydı
Bir kuş konmuş
            parmaklarıma uzun uzun ötmüştü
Bir sevişmek gelmiş
            bir daha gitmemişti
Yoktu dünlerde evelsi
            günlerdeki yoksulluğumuz
Sanki hiç
            olmamıştı
Oysa kalbim işte
            şuracıkta çarpıyordu

            Şurda senin gözlerindeki bakımsız mavi, güzel
            laflı
                                                           
            İstanbullar

            Şurda da etin çoğalıyordu dokundukça lafların

                                                                       
            dünyaların

            Öyle düzeltici öyle yerine getiriciydi sevmek

            Ki Karaköy köprüsüne yağmur yağarken

            Bıraksalar gökyüzü kendini ikiye bölecekti

            Çünkü iki kişiydik

            Oysa bir bardak su yetiyordu saçlarını ıslatmaya

            Bir dilim ekmeğin bir iki zeytinin başınaydı
            doymamız

            Seni bir kere öpsem ikinin hatırı kalıyordu

            İki kere öpeyim desem üçün boynu bükük

            Yüzünün bitip vücudunun başladığı yerde

            Memelerin vardı memelerin kahramandı sonra
Sonrası iyilik
            güzellik.

Cemal SÜREYA

## Balzamin

Sen el kadar bir kadınsındır
Sabahlara kadar beyaz ve kirpikli
Bazı ağaçlara kapı komşu
Bazı çiçeklerin andırdığı
İş bu kadarla bitse iyi
Bir insan edinmişsindir kendine
Bir şarkı edinmişsindir, bir umut
Güzelsindir de oldukça, çocuksundur da
Saçlarınla beraber penceredeyken
Besbelli arandığından haberli
Gemiler eskirken, deniz eskirken limanda
Sevgili

Cemal SÜREYA

## Beni Öp Sonra
  Doğur Beni

Şimdi

            utançtır tanelenen

            sarışın çocukların başaklarında.

            Ovadan

            gözü bağlı bir leylak kokusu ovadan

            çeviriyor o küçücük güneşimizi.

            Taşarak evlerden taraçalardan

            gelip sesime yerleşiyor.

            Sesimin esnek baldıranı

            sesimin alaca baldıranı.

            Ve kuşlara doğru

            fildişi: rüzgarın tavrı.

            Dağ: güneş iskeleti.

            Tahta heykeller arasında

            denizin yavrusu kocaman.

            Kan görüyorum taş görüyorum

            bütün heykeller arasında

            karabasan ılık acemi

            - uykusuzluğun sütlü inciri -
kovanlara sızmıyor.

            Annem çok küçükken öldü

            beni öp, sonra doğur beni.

Cemal SÜREYA

## Bu Bizimki

Yıkıcı bir aşk bu,
Yıkıyor milletin ortasına
Tutku yükünü.
Bölücü bir aşk,
Ekmeği suyu bölüyor
Günde üç öğün.
Hain bir aşk bu,
Sizin eve hırsız girer
Onunkine polis.
Yasadışı bir aşk ,
Evlenmeyi
Hiç mi hiç düşünmüyor.
Soyguncu bir aşk bu,
En sıradan ezgilerden
Sevinçler devşiriyor.
Kökü dışarda bir aşk,
Dante ile Beatrice'inkine
Fena öykünüyor.
İşgalci bir aşk bu, 
Samanlık sevişenin diyor
Başka şey demiyor.

Cemal SÜREYA

## Cıgarayı Attım
  Denize

nu bölüyoruz
Gökyüzünün o meşhur maviliğinde

Uzun saçlı iri memeli kadınlarıyla

Bir akdeniz şehri çıkabilir içinde

Alıp yaracak olsa yüreğini

Şimdi bir güvercinin

Şimdi sen tam çağındasın yanına varılacak

Önünde durulacak tam elinden tutulacak

Hangi bir elinden güzelim hangi bir
Bir elinde kızlığın duruyor garip
huysuz

Öbür elinde yetişkin bir günışığı

Daha öbür elinde de kilometrelerce hürlük

Çalışan insanlar için akşamlara kadar

Toz duman içinde

Bir elinde de boyuna ekmek kesiyorsun

Biz eskiden de en aşağı böyleydik senlen

Bir bulut geçiyorsa onu görürdük

Bir minarenin keyfine diyecek yoksa onu

Bir adam boyuna yoksulluk ediyorsa onu

Ne zaman hürlüğün barışın sevginin aşkına

Bir cıgara atmışsak denize

Sabaha kadar yandı durdu
1954
Cemal SÜREYA
(Üvercinka)

Cemal SÜREYA

## Düello

da
Daha büyük bir şey vardır
Ve daha acıdır bu
Ölümden de ölüm korkusundan da
Bakarsın dün en güvendiğin kişi
Karşı tarafın şahidi olmuş
İşte acıdır bu da
Ölümden de korkusundan da
Daha da acısı vardır ama
O da sevdiğin kadının
Karşı tarafı ziyaret etmesidir
Bu bir nezaket ziyareti de olsa
Düello gerçekleşmemiş de olsa
Acıdır bu
Ondan da ondan da
Daha da acısı
Kılıcın elinde
Alnında bir tutam güneş
Kalakalıyorsun ortada
Cemal SÜREYA

Cemal SÜREYA

## Düşüncesi Değil
  Kendisi

ın

Bir sürü adı vardır.
Üsküdara'a at yollar.

Fırat suyu bütün bir bölgeyi
Takma adlarla dolanmak

Zorundadır.

Ölüm güney yarımkürede

Çok sığ ve sonsuz geniş

Bir ırmaktır

Ganj da derler ona

Ölüm deyince

Zamansızlığın ortalarında

İstanbul'da enderun ağaları

Padişahın buyruğuyla

Kartopuna tutar birbirini
(Sıcak Nal)
Cemal SÜREYA

Cemal SÜREYA

## Edip Cansever

Yeşil ipek gömleğinin yakası
Büyük zamana düşer.

Her şeyin fazlası zararlıdır ya,
Fazla şiirden öldü Edip Cansever.

Cemal SÜREYA

## Fotoğraf

Durakta üç kişi
Adam kadın ve çocuk

Adamın elleri ceplerinde
Kadın çocuğun elini tutmuş

Adam hüzünlü
Hüzünlü şarkılar gibi hüzünlü

Kadın güzel
Güzel anılar gibi güzel

Çocuk
Güzel anılar gibi hüzünlü
Hüzünlü şarkılar gibi güzel

Cemal SÜREYA

## Gece Bitkilerinden

Gece bitkilerinden korkuyorum,
Hayır, geceleri bitkilerden!
Gizlenirken vurulmuş ulaklara ağıttır
Bana açtığın her telefon.

İki kalp arasında en kısa yol:
Birbirine uzanmış ve zaman zaman
Ancak parmak uçlarıyla değebilen
İki kol.

An ki fıskiyesi sonsuzluğun
Keşke yalnız bunun için sevseydim seni.

Cemal SÜREYA

## Göçebe

ın biri

Gözlerimin gemileri kuş istiyor

Açılıp kapandıkça sevdam

Kapanıp açılıyor bir mavi

Şahmaran süt istiyor kefeninden

Üç aylık ölmüş çocukların

Kerem ile Arzu geliyor Aslı ile Kanber
Ay kana kana batıyor
Ay kana kana batıyor
Eşkiyalar gecenin yangınını izliyor
uzakta

Kargapazarı dağlarını dolanan yaşlı ve öfkeli bir
                                                     
otobüsteyim

Jandarma daima nesirde kalacaktır

Eşkiyalar silahlarını çapraz astıkça türkülerine

Ve bu dağlar böyle eşkiya güzelliği taşıdıkça

Patronun karısını zimmetine geçirip

Amasya'dan Kars'a kaçmakta olan sayman yardımcısıyla

Alevilikten konuşuyoruz uzun süre

Yanımdaki hep bir gazetede Marilym Monroe'nun

                                               
resimlerine bakıyor

Marilyn Monroe öldü diyorum ona

Ölümü siyah bir kakül gibi alnına düşürmesini bildi

Şimdiyse Cennette Nietzsche'nin metresi olması gerekir

Bunları diyorum daha ne varsa diyorum
İşte hiçbir sebep olmadığını sevişmemeye
İşte çocukluğumdan beri içimde
bir önsezi olduğunu

Bunun bir gün birine rastlamak gibi bir şey olduğunu

Belki de bir günler bunun için Aydın'da

                                         
bulunduğumu

Zaten nedense hep bir şehirden bir şehre yolcu

                                                          
olduğumu

İşte eflatun kakalı çocuklar olduğunu Kütahya'da

Ankara'da dokunak Yozgat'ta becerik olduğunu

Van'da güreşçi develer gibi süslediklerini kamyonları

İstanbul'da minarelerin lirik olduğunu köprülerinse
                                                                         
dialektik

Acemi bir bulut bozuyor bütün görüntüyü eski bir şarkı
                                                                         
gibi

Bu şarkıyı ne zaman duysam aklıma

Sinirli bir elin uysal bir bardağa

Çok yukardan döktüğü bir içki gelir

Sonsuz ve olağanüstü bir bira

Köpüklene köpüklene biçimlendirir

Soyunarak ağlayan bir kadını

Acı bilincinde sonrasızlığın

Ama bırakalım bırakalım bunları

Yoldan piyade erleri geçiyor tahta bavullarıyla ve

                                               
büyük yakalarıyla

Ve faytoncular görüyorum

Yere basışlarındaki ağırlığı azaltmak için

Tanrısal bıyıklarıyla durumlarını paraşütlendiren

Kars'tayım bu ne biçim Kars bir kenarda

Pekala yalçınlık iddiasında bulunabilecek bir tepenin

                                                             
üstünde

Kars kalesi yükseliyor

Gökyüzünü Ankara kalesine göre daha soyut ve daha

                                                
elverişli bir şekilde

Hırpalayan bu kale de olmasa

N'olacak bakalım hırpalayan bu kale de olmasa

Kuşkusuz artacak yalnızlığım sevgili çocuk

Biliyorsun ben hangi şehirdeysem

Yalnızlığın başkenti orası

Bir de yine sevgili çocuk

Biliyorsun kişi tutkularıyla

Yalnızlığını adlandırıyor o kadar

Arkada bir su devrile devrile akıyor

Rastgele bir ağaca soruyorum

Bir şey var sanki onu soruyorum

Değil orda diyor belki biraz daha ilerde

Tanrı meleğini ağırlamaya çalışan

Ataerkil bir aile gözümü alıyor

Dedelerin yüzlerinde erozyon

Silip götürmüş bütün evetleri

Annelerinse ağızlarında hiyeroglif

Babalarınsa ağustoslar atasözleri

Amcalarınsa avdan boş dönüyor elleri

Teyzelerse elleriyle yargılıyor gök güzelliğini

Ablalarınsa boyunları soru işareti

Ağabeylerse utançlarından emrah

Sıralanmışlar su boylarına

Bıçakla soyuyorlar kelimeleri

Ya suya giden küçük kızlar

Onlar

Tıpkı o kuşlar gibi

Uçan daha bir süre

Sonra da vurulduktan

Bir mezarın doğurduğu iştahlı bir çocuktur Anadolu şiiri

Ey şiir arayıcısı ey esrik kişi
Şu son dönemecini de aşınca gecenin

Doğacak gün artık gündüze ilişkin değil

Bu ağartı ancak yürekle karşılabilir

Bütün iş orda işte, ordan usturuplu geçmesini bil
Tutsaksan ellerini sıvışır gibi zincirlerinden

Ve balyozla vursalar mısralarına

Soylu bir demir sesi yükselir

Soylu büyük ve mavi bir demir sesi
Ellerim egece yatısına çağrılmış
Ve

Teleşsız görünmeye çalışan bir Kafka gibi

Yüzüm giyotine abone
Cemal SÜREYA
(Göçebe)

Cemal SÜREYA

## Gül

Gülün tam ortasında ağlıyorum
Her akşam sokak ortasında öldükçe
Önümü arkamı bilmiyorum
Azaldığını duyup duyup karanlıkta
Beni ayakta tutan gözlerinin

Ellerini alıyorum sabaha kadar seviyorum
Ellerin beyaz tekrar beyaz tekrar beyaz
Ellerinin bu kadar beyaz olmasından korkuyorum
İstasyonda tiren oluyor biraz
Ben bazan istasyonu bulamayan bir adamım

Gülü alıyorum yüzüme sürüyorum
Her nasılsa sokağa düşmüş
Kolumu kanadımı kırıyorum
Bir kan oluyor bir kıyamet bir çalgı
Ve zurnanın ucunda yepyeni bir çingene

Cemal SÜREYA

## Ğ Vitamini.

Bir vitamin buldular

Çalışınca azıcık;
Yumuşak G vitamini:
Ulusalcılık!
(Uçurumda Açan)
Cemal SÜREYA

Cemal SÜREYA

## Güzelleme

ki artık o kadar olur  
Bunlar da saçların işte
            akşamdan çözülü  
Bak bu sensin çocuğum
            enine boyuna  
Bu da yatak olduğuna
            göre altımızdaki  
Sabahlara kadar
            koynumda yatmışsın

            Bak bende yalan yok vallahi billahi  
Sen o kadar güzelsin
            ki artık o kadar olur  
İşe bak sen gözlerin
            de burda  
Gözlerinin ucu da
            burda yaşamaya alışık  
İyi ki burda yoksa
            ben ne yapardım  
Bak çocuğum kolların
            işte çıplak işte  
Bak gizlisi saklısı
            kalmadı günümüzün  
Gözlerin sabahın
            sekizinde bana açık  
Ne günah işlediysek
            yarı yarıya  
Sen asıl bunlara
            bak bunlar dudakların  
Bunların konuşması
            olur öpülmesi olur  
Seni usulca öpmüştüm
            ilk öptüğümde  
Vapurdaydık vapur kıyıya
            gidiyordu  
Üç kulaç öteden İstanbul
            gidiyordu  
Uzanmış seni usulca
            öpmüştüm  
Hemen yanımızdan balıklar
            gidiyordu.  
Cemal SÜREYA 
            
(Üvercinka)

Cemal SÜREYA

## Hükümet

nu anladık.
Yunus Emre'ye de

Bası kartı vermiyor,
Onu da anladık.
Ama bu hükümet

Ferman çıkarmış

Karacaoğlan'ı

Otobüse bindirtmiyor.
(Yeni Yaprak, sayı:11. Kasım 1989)
Cemal SÜREYA

Cemal SÜREYA

## İntihar

Sen tam tabancayı
Şakağına dayamışsın;
Kapı açılıveriyor
Ve üstündekileri
Bir bir fırlatıp atan
Bir leylak sesi...

Cemal SÜREYA

## Kahvaltı

Yemek yemek üstüne ne düşünürsünüz bilmem
Ama kahvaltının mutlulukla bir ilgisi olmalı

Cemal SÜREYA

## Mezartaşı Çiçekleri

70.000 aşk ve 90.000.000 dize:
Ünlü şair İlhan Berk burda yatıyor!
N'olur yolcu, sevaptır, sakın üşenme,
Yukardaki sayıya bir sıfır da sen ekle.

Cemal SÜREYA

## Nehirler
  Boyunca Kadınlar Gördüm

lar

Hepsine yüzer kere rastladım en azdan

Umustsuz sevdalara tutulmak onlarda

Bozkıra doğru seyrele seyrele yaşamak onlarda

Verdi mi adama her şeylerini verirler
Ben gördüm ne gördümse kadınlarda
Porsuk nehrinin geçtiği

Kızılırmak parça parça olasın
Bir parça ekmek siyah, on kuruşluk
kına kırmızı

Taş toprak arasında türküler arasında

Karanlıkta bir yanları örtük bir yanları üryan

Kocaman gözleriyle oy anam bu kadar dokunaklı

Kimler ürkütmüş acaba bu kadar kadını
Dicle kıyılarına tiren varınca

Büyük bir gökyüzü git allahım git
Genel olarak önce kaşları görünür

Sonra bütünsüz uykuları kaşla göz arasında

Yanaklarında çıban izi taşıyan kadınlar

Gül kurusu

Bir gün sizin de yolunuz düşer memlekete

Siz de görürsünüz bunları kadınlarda

Ödevleri  yenilmek olan hep

Bıçakla kemik arasında

Susmakla ağlamak arasında

Yenilmek

Kadınlar
(1955)

(Üvercinka)
Cemal SÜREYA

Cemal SÜREYA

## Ölüm

Ölüm geliyor aklıma birden ölüm
Bir ağacın gövdesine sarılıyorum.

Cemal SÜREYA

## Önceleyin

ızlığımla
benim aramda
Sonra birden kapılar açılıverdi
ardına kadar
Sonra yüzün onun ardından gözlerin
dudakların
Sonra her şey çıkıp geldi
Bir korkusuzluk aldı yürüdü çevremizde

Sen çıkardın utancını duvara astın

Ben masanın üstüne kodum kuralları

Her şey işte böyle oldu önce
1954

Cemal SÜREYA
(Üvercinka)

Cemal SÜREYA

## Park

Öyle sevdim ki seni
Öylesine sensin ki!
Kuşlar gibi cıvıldar
Tattırdığın acılar.

Cemal SÜREYA

## San

Kırmızı bir kuştur soluğum
Kumral göklerinde saçlarının
Seni kucağıma alıyorum
Tarifsiz uzuyor bacakların
Kırmızı bir at oluyor soluğum
Yüzümün yanmasından anlıyorum
Yoksuluz gecelerimiz çok kısa
Dörtnala sevişmek lazım.

Cemal SÜREYA

## Sayım

Ayışığında oturduk
Bileğinden öptüm seni

Sonra ayakta öptüm
Dudağından öptüm seni

Kapı aralığında öptüm
Soluğundan öptüm seni

Bahçede çocuklar vardı
Çocuğundan öptüm seni

Evime götürdüm yatağımda
Kasığından öptüm seni

Başka evlerde karşılaştık
İliğinden öptüm seni

En sonunda caddelere çıkardım
Kaynağından öptüm seni

Cemal SÜREYA

## Söz Yitimi

sa bir doğa parçasının
Altını mı çizdiriyorlar bize?

2.
Ellerimizde küçük kağıt kutular

Yüzlerimiz asılsız.

3.

Bir yere geldik ki

Hiçbir sokağın adın yok.

4.

Binlerce çocuk,
Siyah-beyaz bir kuşak,

Ötelerden sessizce.

5.

Cebimde bir paket sigara

Bir tırnak makası

Bir mendil

Ve bir küçük yaratık

Ne olduğunu bilmediğim.

6.

Bir yere geldik ki

Güneş heyy!
Ay, ayy!
7.
Bu toptan içine devrildiğimiz

Bu bir şey, bir değirmi,
Anlatılmaz bu, bu bir gülümseme.

8.

Öteşiirde
Batar çıkar sözcüklerimiz.
(Sıcak Nal)
Cemal SÜREYA

Cemal SÜREYA

## Şiir

İstanbullar geminin altında

Kadınları sorarsan onlar da öyle

Şişeler de geminin altında, Güzin de

Allahtan beni kimsecikler görmüyor

Canımın istediğini yapıyorum

Çırılçıplak sularda yıkanıyorum, utanıyorum
Güzin utanmak istiyor ama nerde
Nasıl utanacak bu boş şehirde

Güzin utanmak gerektiğini ileri sürüyor
Boyuna ileri sürüyor, gözleri mavi

Güzinciğim ufak bir kadın bir öpüşlük canı var
Hakkın var diyorum utanıyorum

Ama İstanbullular kadınlar deniz yıldızları

Hepsi hepsi geminin altında

Şişeler de orda çuvalın üstünde

Elimle koymuş gibi biliyorum

Cemal SÜREYA

## Şu da Var

Bir de sen koynumda yatıyorsun
Güzelsin güzelliğin mutlak amenna
Kızlığın masanın üstünde
Kocana saklıyorsun

Oysa koca da ne benim kollarım var
Soy bir portakal yedir bana dilim dilim
Ben Uzunminareliyimdir doğma büyüme
Ne yapıp yapıp denizi görmek isterim

Cemal SÜREYA

## Tabanca

Sigara içenlere ateş etmeyiniz
Evli bir kadınla rakı içerken
Rozet gibi göğsüne takmış cesaretini
Ben Mitridat'tan sözettim siz etmeyiniz

Eski bir Osmanlı paşası gibi
Feodaliteyi süpüren bıyıklarıyla
İstanbul, İstanbul uzakta
İstanbul'a ateş etmeyiniz

Tutalım yanılıp ateş ettiniz
Şeker Ahmet Paşa'nın resimlerini
Eski hececilerin şiirlerini bir de
Ben çok seviyorum siz de seviniz

Cemal SÜREYA

## Tek Yasak

Özgürlüğün geldiği gün
O gün ölmek yasak!

Cemal SÜREYA

## Turgut Uyar

Ak odada oturur
Kapısı penceresinden çok

Gözlerinde yıldızlar
Serin yerde durur

Bir elinde kadeh
Öbürünü yarasına bastırır

İnşaattan ses gelir
Bir şeyi okşar gibidir

Uzanıp durmuş mahçup
Işığagöçerin şarkısı

Dönülmez dizeler içinde
Onunkiler gülaçılır

Öldüğü gün
Hepimizi işten attılar

Cemal SÜREYA

## Üstü Kalsın

Ölüyorum tanrım
Bu da oldu işte.

Her ölüm erken ölümdür
Biliyorum tanrım.

Ama, ayrıca, aldığın şu hayat
Fena değildir...

Üstü kalsın...

Cemal SÜREYA

## Üvercinka

Böylece bir kere daha boynunlayız sayılı yerlerinden

En uzun boynun bu senin dayanmaya ya da umudu 
                                                             
kesmemeye

Laleli'den dünyaya doğru giden bir tramvaydayız

Birden nasıl oluyor sen yüreğimi elliyorsun

Ama nasıl oluyor sen yüreğimi eller ellemez

Sevişmek bir kere daha yürürlüğe giriyor

Bütün kara parçalarında

                          
Afrika dahil

Aydınca düşünmeyi iyi biliyorsun eksik olma

Yatakta yatmayı bildiğin kadar

Sayın Tanrıya kalırsa seninle yatmak günah, daha neler

Boşunaymış gibi bunca uzaması saçlarının

Ben böyle canlı saç görmedim ömrümde

Her telinin içinde ayrı bir kalp çarpıyor

Bütün kara parçaları için

                          
Afrika dahil
Senin bir havan var beni asıl saran
o
Onunla daha bir değere biniyor
soluk almak

Sabahları acıktığı için haklı

Gününü kazanıp kurtardı diye güzel

Birçok çiçek adları gibi güzel

En tanınmış kırmızılarla açan

Bütün kara parçalarında

                          
Afrika dahil

Birlikte mısralar düşünüyoruz ama iyi ama kötü

Boynun diyorum boynunu benim kadar kimse 
                                                 
değerlendiremez

Bir mısra daha söylesek sanki her şey düzelecek

İki adım daha atmıyoruz bizi tutuyorlar

Böylece bizi bir kere daha tutup kurşuna diziyorlar

Zaten bizi her gün sabahtan akşama kadar kurşuna
                                                           
diziyorlar

Bütün kara parçalarında

                           
Afrika dahil

Burda senin cesaretinden laf açmanın tam da sırası

Kalabalık caddelerde hürlüğün şarkısına katılırkenki

Padişah gibi cesaretti o, alımlı değme kadında yok

Aklıma kadeh tutuşların geliyor

Çiçek Pasajında akşamüstleri

Asıl yoksulluk ondan sonra başlıyor

Bütün kara parçalarında

                          
Afrika hariç değil

Cemal SÜREYA

## Yabancı Dil

Beş dil biliyormuş ünlü kişi
Ünlü ve saygıdeğer
Bir de Türkçe öğrense
Altı eder

Cemal SÜREYA

## Yazmam Daha Aşk Şiiri

onu

Kuşlar bakımından uçarı

Çocuk tutumuyla beklenmedik

Uzatmış ay aydınlık karanlığıma

Nerden uzatmışsa tenha boynunu

Dünyanın en güzel kadını oydu

Saçlarını tarasa baştan başa rumeli

Otursa ama hiç oturmaz ki

Kan kadını rüzgardı atların

Hep andım ne yaşanır olduğunu

En çok neresi mi ağzıydı elbet

Bütün duyarlıklara ayarlı

Öpüşlerin türlüsünden elhamra

Sınırsız denizinde çarşafların

Bir gider bir gelirdi işlek ağzı

Ah şimdi benim gözlerim

Bir ağlamaktı tutturmuş gidiyor

Bir kadın gömleği üstümde

Günün maviliği ondan

Gecenin horozu ondan
(1957)
Üvercinka
Cemal SÜREYA

Cemal SÜREYA

## A Butt Cast In The Sea

Share now a pigeon's flight 
Bluebound along the ancient skies, 
Its women forever hair and mammal, 
A Mediterranean town may arise 
If you rip apart a pigeon's heart. 

Time for you to love and to hug 
Time to hold your hand, time for you 
But which hand, my love, which hand; 
One has clutched you, pure old peevish, 
One was anointed with an adult aurora, 
One in freedom's endless exodus, 
And one, unvanquished, breaks bread 
With men toiling in mud and dust and smoke. 
  
Since is our soul's rapture as of old; 
A clouds, if in motion, is in our ken, 
The minaret if joyful unto God, 
And a man if gallant against misery. 
Whenever we cast a butt in the sea 
In the name of liberty, peace, and love 
It keeps glowing till daybreak.


Çeviri:

Cemal SÜREYA

## Rose

Seated at the core of the rose I weep 
As I die in the street each night 
Ahead and beyond all unmindful 
Pang upon pang of dark diminution 
Of eyes upheld blissful with life 

Your hands are in my caress into dusk 
Hands forever white forever white 
Cast into my soul icicles of fright 
A train a while at the station 
A man who lost the station to me 

On my face I rub the rose 
Fallen forlorn over the pavement 
And cut my body limb by limb 
Bloodgush doomsday madmusic 
On the horn a gypsy is reborn


Çeviri:

Cemal SÜREYA

## The Yellow Heat

My breath is a red bird 
In the fair-brown of your hair, 
As I embrace you 
Your legs grow long endlessly. 

My breath is a red horse, 
The burning on my cheeks tell me; 
We are alone, our nights short, 
Let us make love at full tilt.


Çeviri: Murat NEMET - NEJAT

Cemal SÜREYA