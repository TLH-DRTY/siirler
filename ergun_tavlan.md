## Ergun TAVLAN

### Papa

Kırılgan erkek otu. Avrupa'ya sürdü, rüzgâr aradı
Hayatını kendinden korumayı bu gönüllü
sürgünde öğrendi: silahlara eda: avlanmadı
boksa ve balığa gitmedi. Ayran gönüllü

biri için sadır sabır isteyen ülkelere gitti
Kalıcı ülkelerdi. İnsanda kalırlardı
Şayaklarını, kâğıt valizlerini attı: o ülkeleri
hep ikinci el kedilerle yürüdü

çıkarken anlamını unutur insan meselâ paltosunu
unutmaz: biz hayattan üşüdükçe üşüdükçe nikolay
unutmabunu: kedi bizi soyan bir anlam


Müntehir bir Odysseus olarak Amerka'ya döndü
Gündüzleri dokuduğu tülü geceleri söken kadına
tersini çekti: Kalafatta ince ölüm makyajı


Buluta çekildi: anne sesine: çise çise kuruyana
"Haydi, sıra sende!" –tüfek bir yöntem sadece


Baba yerde. Upuzun. Kendi kanına sarılmış
Baba: kendini ölmüş –tüfek bir yöntem sadece



harita baktık kanı aktık –akit tamam
çeksem tetiği ölürken bari kendim olsam



Key West, 2 Kasım 2001
Paterson, 23 Mart 2002

Ergun TAVLAN