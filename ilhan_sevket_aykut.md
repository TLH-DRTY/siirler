## İlhan Şevket AYKUT

###  Bilmeksizin

Bilmeksizin almak nedir,
Satmak nedir bilmeksizin.
Bilmeksizin yatmak haram.
Bilmeksizin, bilmeksizin
Bilmeksizin patron, emek
Bilmeksizin emek nedir?
Bilmeksizin Tanrı, acun,
Bilmeksizin yokluk, varlık,
Bilmeksizin, bilmeksizin.
Bayrak nedir bilmeksizin.
Sonsuzluklar.. Vatan olmak.
Olmak olmak,
Olmak ölmek, ölmek olmak.

İlhan Şevket AYKUT

### Evetler Değiller

Ben evet,
Ben değil.
Ben yeni evet.

Ben yeni evet,
Ben yeni değil;
Ben gene evet.

Ne değil, değil,
Ne evet, evet.

İlhan Şevket AYKUT

### İllet

Molla sordu, illet nedir?
Hallac etti, illet yoktur.
İllet olsa gereği ne?

Molla etti, illetlerin illeti var.
Hallac etti, illetlerin illeti yok,
İlk illetin illeti ne, sebebi ne?
Molla sordu gerek nedir?
Hallac etti, tanrı olsa gereği ne?
Molla etti, yaratmak tanrı gereği.

Hallaca etti, tanrı nedir?
Tanrıya, gerek gerekse.

Canım sana kurban Mansur,
Tanrı nedir, tanrı nedir,
Adam tanrıya gerekse?

İlhan Şevket AYKUT

### İshak Ağa Çeşmesi

Yelesi ışık,
Yolu aydınlık,
Avı canlar canlar,
Rahat, rahvan.
Beykoz Çeşmesi.

Ekmeği bulutlar,
Boncuğu yıldızlar,
Yüreğim üstünde,
Dizgini dişimde,
Sürmüşüm gitmişim,
İstanbul terkimde.

İshak Ağa Çeşmesi,
İshak Ağa Çeşmesi.

İlhan Şevket AYKUT

### İşim

Sabah güneşi,
Uyandı, karşı tepede taranmakta,
Altın altın esnemekte.
Kolları, kucakları altın uykularının kırpıntıları dolu,
Kaftanı sularda.
Sabah güneşi,
Yok ekmeği,
Yok ekmeğim.
Yok işi,
Yok işim.
İşim güneşin işsizliği.

İlhan Şevket AYKUT

### Vatan

Bir mevsimin vatan olduğu yerde.
İstanbulda abrilde.
Bülbüller yasa dışarısı,
Güller yasalar üstünde.
Can, değiller üzere,
Güzeller, hançer çiçekler belde,
Güzeller bütün yasaklara karşı...

Bir mevsimin vatan olduğu yerde.

İlhan Şevket AYKUT

### Yürek

Yalnızın yüreği,
İçerisinde sevgilisi.
Dışarısında kimsesi.

İlhan Şevket AYKUT