## Salâh BİRSEL

### Bir Şairin Ölümü

Kimse inanmaz
Benim hafif-makineliyle öldüğüme
Veya ayrıldığıma dünyadan

Benimde başkentte bi odam 
Şiir kitaplarım
Üniversitede adım
Ve arkadaşım vardı 

Ünüm de olurdu 
Yaşasaydım

Salâh BİRSEL

### Kamer Hanım

Gün gelecek KAMER HANIM
Gençliğini düşünecek
Hafifçe daralacak kalbi
Mutfağa doğru gidecek

Yumurtayı çırparken kasede
Durup saçlarını çözecek
Şurup kaynayacak bir kenarda
Hatıralar üşüşecek

Ve yayıldıkça mutfağa pasta kokusu 
O da endamını gerecek
Bir tabak alacak raftan
HACİVAT beni sevmişti sahi deyecek

Gün gelecek KAMER HANIM 
Boyuna pasta pişirecek

Salâh BİRSEL

### Kikirikname

Sizinkisi de gülmek mi a kikirikler
Gülünce şöyle sunturlu gülmeli
Bir iki üç dişleri göstermeli
Sırıtmalı değil zangır zangır gülmeli

Yakaları kolalatmalı bir iki üç 
Bir iki üç başları doğrultmalı
Boşuna değil bu öğütler inanın
Gülünce sabah akşam gülmeli

Ceketler kavuşturmalı bir iki üç 
Köşelerde değil ortalarda gülmeli
Düğmeleri parlatmalı zamanında
Gülünce şapkalarla gülmeli

Bir iki üç sayıyla bükülmeli
Sırayla değil hep birden gülmeli
İşin bütün inceliği burda a kikirikler
Gülünce dişleri göstermeli

Salâh BİRSEL

### Meyhane

Ozan Andre Chenier yi 
İkiye böldüğünden beri giyotin
Kurum satıyorsa meydanlarında Paris in 
Ozan kardeş hadi hop
Sende uzat boynunu
Eş dost akraba beklemesin

Hadi hop sayın cellatlar da
Kavuşsun erkenden çoluk çocuğuna
Tarihten anlaşıldığına göre
Sırası suyu yok bu işin
Sokakdan el ayak çekildimi 
Sen de tırt sepete

Ozana kardeş hele hele 
Sepete düşdükden sonra da 
Tut ki sakallarını öyle dipten
Genç sıska dul ihtiyar
Tümü meraklı yurttaşların
Tıraşlı bir baş görsün

Hadi kuzular da meyhaneye

Salâh BİRSEL

### Pencerede Kadınlar

Ýlkin bir sarýþýn açtý pencereyi
Sonra bir hallicesi bir dillicesi
Daha sonra güldü kaçtý
Kadýnlarýn en incesi
Derken sýra esmere geldi
Bir etlicesi bir sütlücesi

Salâh BİRSEL

### Piyanolu Ases

Ben piyano çalıyorum sen orada kaç yıl 
Saçlarını at sevmeyi değiştiriyor çünkü 
Ellerini at gözlerini at dudaklarını at yoksa 
Ben seni okşuyorum senin esmerliğinle yoksa 

Senin gökyüzün benim gökyüzümden piyanolu
Kirpiklerini at gözlerini öpüyorum çünkü 
Kaşlarını at ağzını at kulaklarını at 
Ben seni okşuyorum senin esmerliğinle yoksa 

Ben senin dişlerinle gülüyorum daha ne 
Senin yıldızların her gece Beethoven li
Piyanoyu al seni düşünmeyi tutuyor çünkü 
Ben seni sevdalıyorum sen orada kaç yıl

Salâh BİRSEL