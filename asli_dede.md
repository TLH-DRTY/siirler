## Aslı DEDE

### Akbabaların Dansı

bütün gece dinleyeceğim çığlıklarını akbabaların

dolanıp duracaklar üstünde şehrin

şehrimin

şehrimizin

şehirlerinin



paylaşıyoruz aynı sokakları, caddeleri,

yokuşları, inişleri

gelenleri, gidenleri

düşünüyorum

paylaşımı, mana ve ehemmiyetini



bir de ayıklamayı,

ortaklığı simgelediğinden ötürü

"ş"harflerini...

Aslı DEDE

### -Dedi ki-

beden dedi ki:

esirin olmaktan bıktım ben senin...



rüzgar, ruha usulca dayanıp sordu:

kimdi esir, kimdi köle?



gizi saklıydı yaşamın 

ve aşkın,

tek soruda.

Aslı DEDE